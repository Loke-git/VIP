 Spillemænd. Til hende stod mine tanker hver en sommerlys nat; men vejen den bar til elven det duggede orekrat. Hej, kender du gru og sange, kan du kogle den dejliges sind, så store kirker og sale hun mener at følge dig ind! Jeg maned den våde af dybet; han spilled mig bent fra Gud; men da jeg var bleven hans mester, var hun min broders brud. store kirker og sale mig selv jeg spilled ind, og fossens gru og sange veg aldrig fra mit sind. Kong Håkons gildehal. Du gamle hal med de mure grå, hvor uglen bygger sig rede, så tidt jeg dig ser, må jeg tænke på kong Lear på den vilde hede. Han gav sine døtre kronens skat, han gav dem sit dyreste eje; da jog de ham ud en uvejrs-nat, at færdes på vildsomme veje. Du hal, som tynges af tidens vægt, du måtte det samme friste; du gav en utaksom efterslægt den dyreste skat, du vidste. Du gav os mindernes gyldne høst, en saga med billeder rige. Men hørtes en eneste sønne-røst sit «tak» gennem natten skrige? Der måtte du stå, som Albions drot, til leg for de kåde vinde; seks hundrede år hven stormens spot omkring din grånende tinde. Nu dages det, gubbe; dit folk er vakt; nu prøver vi fejlen at rette: klude vi flikker med din kongedragt; du har alt en narrehætte. Og derfor, du hal med de mure grå, hvor uglen bygger sig rede, så tidt jeg dig ser, må jeg tænke på kong Lear på den vilde hede. Byggeplaner. Jeg mindes så grant, som om idag det var hændt, den kveld jeg så bladet mit første digt på prent. Der sad jeg på min hybel og med dampende drag jeg røgte og jeg drømte saligt selvbehag. «Et skyslot vil jeg bygge. Det skal lyse over Nord. To fløje skal der være; en liden og en stor. Den store skal huse en udødelig skald; den lille skal tjene et pigebarn til hal. –» Mig syntes at planen var en herlig harmoni; men siden er der kommet forstyrrelse deri. Da mester blev fornuftig, blev slottet splittergalt: storfløjen blev for liden, den lille fløj forfaldt. Markblomster og potteplanter. «Min Gud, jeg kan ej Deres smag forstå, ved ej, hvor De har Deres øjne! Hun er ingen skønhed, og regnes må så halvvejs til de forfløjne.» Ja, vistnok det mere stemmende var med tonen dagens dramer, ifald jeg mig kåred et exemplar iblandt de normale damer. De pranger, som vinterens blomsterflor, så sirligt vinduskarmen; som potteplanter lunken jord de grønnes ved kakkelovns-varmen. Og regelmæssigt hver blomstergren forynges efter sin dvale; ja, var jeg fornuftig, jeg kåred mig en imellem de mange normale. Hvad hjælper fornuftens kløgtige garn! Dens røst er mig led og vammel; thi hun er et markens friluftsbarn og seksten skærsommere gammel! En fuglevise. Vi gik en dejlig vårdag alléen op og ned; lokkende som en gåde var det forbudne sted. Og vestenvinden vifted, og himlen var så blå; linden sad en fuglemor og sang for sine små. Jeg malte digterbilleder med legende farvespil; to brune øjne lyste og lo og lytted til. Over os kan vi høre hvor det tisker og ler; men vi, vi tog et smukt farvel, og mødtes aldrig mer. Og når jeg ensom driver alléen op og ned, så har for de fjærede småfolk jeg aldrig ro og fred. Fru Spurv har siddet og lyttet, mens vi troskyldigt gik, og gjort om os en vise, og sat den musik. Den er fuglemunde; thi under løvets tag hver næbbet sanger nynner om hin lyse forårsdag. På Akershus. Sommernattens slør med milde folder sig om jorden spænder; enkle stjerner, store, stille, blege bagom skodden brænder. Fjorden letter nu sit trange bryst med dump og dæmpet stemme. Hør, det er som barndomssange, dem en aldrig ret kan glemme. Gamle Akershus ser roligt gennem tågen over sjøen; stundom nikker han fortroligt, tykkes mig, mod Hovedøen. Akershus, den gamle hvide, står såvisst stærke drømme; sikkert styrer han med stride åretag mod mindets strømme. Ja de gæster ham, de svundne blodværksmænd fra mørke tider; linombundne, floromvundne gennem hallen stilt de skrider. Og se der –, jeg ser og gruer, snart brand og snart frysning –, bag de høje salsvinduer dirrer der en blålig lysning. Hvem er han, hin tunge ridder med den røde glød øjet, han, som stur salen sidder, sin stol fremoverbøjet? Ja, for visst! Kong Kristjern er det! Panden skrukket, kinden gusten; hånden famler efter sværdet, sliren er af blodskvæt rusten. Lig en gravlagt storheds minde, fyrstefager end at skue, karnappet står en kvinde; det er visst Knut Alfsøns frue. Danske flåden er fjorden; hendes husbond gik at værne værgeløs om fædrejorden, kom som gæst til Gyldenstjerne. Liglagt ror de ham tilstrande uden sang og uden kærte; hugget Knut Alfsøns pande var et hugg Norges hjerte. Se den bundne mand kåben. Let, jeg tænker, navnet gættes; hundred hærmænd under våben; Herlof Hyttefad skal rettes. Bål er rejst Ormegården; blodet blommer dødning-linet; fire svende står ved båren, Kristjern glytter bag gardinet. Rige frihedsmand, som strøde for dit folk døden roser! Mer end kirkevirak søde blodrøg, som fra bålet oser! Martyrblod med sædens kræfter, sæd fra Norges ulivs sårdag, som tre hundred år derefter sprat ved Eidsvolds Værk en vårdag! Og se der –! Nej, undaf gled det, thi «løs af» det lød fra vagten; Akershus har åndeklædet byttet bort mod hverdagsdragten. Ederfuglen. Ederfuglen Norge bor; der holder han til ved den blygrå fjord. Han plukker af brystet de bløde dun, og bygger sig rede både varm og lun. Men fjordens fisker har stålsat hug; han plyndrer redet til sidste fnug. Er fiskeren grum, så er fuglen varm; han ribber igen sin egen barm. Og plyndres han atter, så klæder han dog sit rede påny en velgemt krog. Men røves hans tredje, hans sidste skat, da spiler han vinger en forårs-nat. Da kløver han skodden med blodigt bryst; mod syd, mod syd til en solskins-kyst! Med en vandlilje. Se, min bedste, hvad jeg bringer; blomsten med de hvide vinger. På de stille strømme båren svam den drømmetung våren. Vil du den til hjemmet fæste, fæst den på dit bryst, min bedste; bag dens blade da sig dølge vil en dyb og stille bølge. Vogt dig, barn, for tjernets strømme. Farligt, farligt der at drømme! Nøkken lader som han sover; liljer leger ovenover. Barn, din barm er tjernets strømme. Farligt, farligt der at drømme; liljer leger ovenover; nøkken lader som han sover. Fugl og fuglefænger. Gutte-kåd, af granepinde snitted jeg en fuglefælde. Førend jeg til ti kan tælle, flakser fuglen stængt derinde. Og jeg bar med grusom glæde fælden ind barnestuen, skræmte fangen med mit vrede blik, med fagter og med truen. Da jeg ret mig havde moret, og til gagns min grumhed mættet, lod jeg fælden stå på bordet, åbned så forsigtig brættet. Ej, hvor bruger han sin vinge! Liv og frihed er ham buden; ud mod lyset vil han svinge sig, men tumler knust mod ruden! Fugl fælden, du er hævnet! Nu er selve gutten hildet et stængsel, hvor han evned kun at flakse om forvildet. Også ham et øje stirrer skræmsomt på igennem gittret. Dette blik hans sind forvirrer; rædsel har ham gennemsittret. Og når han på gab tror ane vinduet, som til frihed bringer, dratter han med brudte vinger, bums, ifra sin stængte bane. Bergmanden. Bergvæg, brist med drøn og brag for mit tunge hammerslag! Nedad må jeg vejen bryde, til jeg hører malmen lyde. Dybt fjeldets øde nat vinker mig den rige skat, diamant og ædelstene mellem guldets røde grene. Og dybet er der fred, fred og ørk fra evighed; bryd mig vejen, tunge hammer, til det dulgtes hjertekammer! Engang sad som gut jeg glad under himlens stjernerad, trådte vårens blomsterveje, havde barnefred eje. Men jeg glemte dagens pragt den midnatsmørke schakt, glemte liens sus og sange min grubes tempelgange. Dengang først jeg steg herind, tænkte jeg med skyldfrit sind: dybets ånder skal mig råde livets endeløse gåde. End har ingen ånd mig lært, hvad mig tykkedes så sært; end er ingen stråle runden, som kan lyse op fra grunden. Har jeg fejlet? Fører ej frem til klarhed denne vej? Lyset blinder jo mit øje, hvis jeg søger det høje. Nej, dybet må jeg ned; der er fred fra evighed. Bryd mig vejen, tunge hammer, til det dulgtes hjertekammer! Hammerslag på hammerslag indtil livets sidste dag. Ingen morgenstråle skinner; ingen håbets sol oprinder. Min unge vin. Du kaldte dig min unge vin, mig karret løvomkranset. Du dufted sød, du perled fin, du gæred hed, og du var min; da blev processen standset. Min vin blev stjålen af en fløs; men karret bærmen aver. Jeg skal ej knalde dig af døs; jeg exploderer ej, min tøs, jeg falder blot staver. Lysræd. Den tid jeg gik skolen var mod nok mit sind, at sige, så længe til solen gik under bag bergets tind. Men lagde sig nattens skygge udover ås og myr, da skræmte mig spøgelser stygge fra sagn og fra eventyr. Og bare jeg lukked øjet, jeg drømte så meget og mangt, og alt mit mod var fløjet Gud vide må hvor langt. Nu er der en forandring med alting mit sind; nu går mit mod på vandring ved morgensolens skin. Nu er det dagens trolde, nu er det livets larm, som drysser alle de kolde rædsler min barm. Jeg gemmer mig under fligen af mørkets skræmsels-slør; da ruster sig al min higen så ørnedjerv som før. Da trodser jeg hav og flammer; jeg sejler som falk sky, jeg glemmer angst og jammer til næste morgengry. Men fattes mig nattens foerværk, jeg ved ej mit arme råd; ja, øver jeg engang et storværk, så blir det en mørkets dåd. Kløften. Tungt trak det op; en regnsky brast, og kløften blev en elv hast. Og alt som uvejrs-flommen steg, den bobled, bruste, sang og skreg. Det trak forbi; det lufted væk, og elven skrumped ind til bæk. Der hvisled dråbers regnbu-støv; der rasled perler over løv. En vakker hundedag som før lå kløftens grusbund ganske tør. Men klangen blev: der hvisled støv, der knirked kvas, der rasled løv. Det minded fjernt om kildevæld. Jeg selv har sværmet der en kveld. Højfjeldsliv. dalen er der sommernat med lange skyggers slør; højden går om bergvæg brat en sjø for kveldens bør: der vælter skyens bølger grå, og intet syn når op til jøklen, som dagen lå og vidt udover bygden så, med solguld om sin top. Men over tågebølgers brand, glans af guld og rav, der højner sig et fredlyst land, lig øflok spredt hav. Den store fjeldfugl sejler slig som skibet videst ud, mens tinders rad bag jøkelflig står, hærklædt troldefylking lig, og truer vest mod Gud. Dog se, derborte sel og kvé slør af fonnens bræm! Der blåner fjeld, der glittrer sne omkring det stille hjem. Det er en verden for sig selv, og folket er som den, fra bygden skilt ved urd og elv, det har et større himmelhvælv, og bedre sol til ven. Se sæterjenten lydløs stå glød og skygger svøbt. Den alvors-alf, hun stirrer på, har intet ordlag døbt. Hun ved ej selv hvor langt han vil, så lidt hun ved hans navn; men under lur og bjældespil det bærer bort solfalds ild; mon tro, der findes havn? Det er så kort, dit højlands-liv på sætervold ved bræ; snart foldes snevejrs-kåben stiv udover sel og kvé. Da sidder du ved ovnens kul vintrens vante færd; men spind du trøstig hamp og uld: et syn på højfjelds-kveldens guld er vel sin vinter værd. På sangertog. Frem gennem holmernes række, den hellige skinnende dag, damper vor stolte snekke, pyntet med hundrede flag. Ungdommens sang inden borde, jubel fra bryst og mund, vælter sig vidt over fjorde, fylder de trange sund. Fremmest stavnen klinger hornets og tubaens slag. Kirkeklokkerne ringer; dem hører ej strilen idag. Han hører ej klokker kime, han glemmer sin salmebog, han glemmer højmessens time for sangernes søndags-tog. Men, tro mig, som der han sidder og undres og stirrer ud over de tonende vidder, han er ikke langt fra Gud. Han skønner ej togets tanke, ved ej, hvad slig færd har voldt, men kender nok blodet banke veksling, snart varmt, snart koldt. Han letter sig fra sin tue derborte på næssets knat; og sangeren svinger sin hue, og strilen tar til sin hat. Gennem leden, skaldet og nøgen, vi stryger på rullinger blå; han sidder og ser efter røgen så langt, som øjet kan nå. Vi flyver med flagrende faner, vi synger os fuglefri; han sidder igen og aner: nu strøg noget stort forbi. Vi stævner til strålende fester med blomster og lampe-skær; han kender ej andre gæster, end alvorets tause hær. Og dog, lad det aldrig dig nage, du hindred hans kirkegang; visst tog han fra mødet tilbage en afglans af lys og sang. Se, slig skal vi brødre, vi unge, på livsfærden, festlig og rig, vidne med vækkende tunge langs landet bugt og vik. Der er ej så taus en hule, lidt genlyd ejer den jo. Vi er som de sjungende fugle med frøkorn næb og klo. Hvorhelst end vingerne stryger, langs fjeldryg, som lavt over fjord, et frøkorn fra flokken fyger til trivsel længtende jord. En svane. Min hvide svane, du stumme, du stille; hverken slag eller trille lod sangrøst ane. Angst beskyttende alfen, som sover, altid lyttende, gled du henover. Men sidste mødet, da eder og øjne var lønlige løgne, ja da, da lød det! toners føden du slutted din bane. Du sang døden; du var dog en svane! 4de Juli 1859. (Kong Oskars fødselsdag.) Unge Norge, sænk dit flag, lad det foldes tungt om stangen; der er sorg glædens lag, gråvejrs-tyngsel over sangen. Sommersol li og lund bær ej smil til folkemund: helbud over landet rider, melder at kong Oskar lider. Ja, han lider langt herfra, har ej syn for sol og sommer. Unge Norge, ræk ham da folkehjertets fagre blommer! Luft fra livets friske væld tør ham lindre for en kveld. Sæt dig stille ved hans leje, skænk ham, hvad du har eje! Han for dig har stridt og tænkt, from og folkekær lande. Nu har fulest sot sig sænkt som et slør om kongens pande; gæst ham nu med vuggesang, tag ham som dit barn fang, lad mod drømmens strand ham stævne, fager drøm har lægdoms-evne. Kongen lider. Højt og hult går hans bryst som sjø for stormen; kongens bryst, så rigt og fuldt, er nu hjem for helsots-ormen. Unge Norge, hvert dens hugg svale du med sangens dugg; folkets kvad for kongens helse lindring har, om end ej frelse. Sænk dig, konge, sødt blund; folket om dit leje sidder; gæst drømme Norges lund, furumo og fjeldets vidder. Langs med led hver en bugt er der søndagsligt og smukt; kvæg dig, konge; fromt og stille fejres folkesorgens gilde. Did drøm, hvor elvesus, under urd og højfjelds-rygge, dugger bondens bjelkehus, mellem liens løv skygge! Gubben med det hvide skæg står på hellen udfor væg, standser mænd, som opad rider, spør om kongen endnu lider. Styr din flugt udover vik. Ser du guttens leg haven? Se, hvor han den røde flig fæster højt på gærdestaven. Han har hørt af far en dag: flaget er kong Oskars flag; derfor han fra lysthus-taget leger konge, frigør flaget. Svanevinget under sejl kløver briggen bølgetoppe. Konge, læs dit navn spejl; konge, hils, dit flag er oppe! Skuden træder, let og kæk, havfru-dans med krænget dæk; Norges sejler evigt bære Norges flag til Oskars ære! Ak, min konge, stakket drøm folkets vuggesang dig skænker; ormens helbid, smertens strøm, magtløs dig til lejet lænker. Men så tidt en lindring sval vifter over al din kval, tag det for en bøn, som svinger sig mod Gud fra folkets bringer! Skolehuset. (Ved indvielsen.) Mens lien gulner og skogens flor for løvfalds-stakken må vige, her vier ind vi en urtegård for åndens evige rige. Den ligger højt på klippegrund, den står med mure trygge; Gud signe mildt fra denne stund det værk, vi her fik bygge! Vi fjeldets sønner, vi ved så vel at urt kan artes på hejen, at tallens top, der den gror på fjeld, mod himlen kækt finder vejen; vi ved, at strå bag bergets urd kan aksets kronguld bære; så trives og bag skolens mur den grøderige lære! Thi Gud vil sende sit godvejr ned til urtegården herinde, så tankens spirer, så åndens sæd sig frem til modning kan vinde; han skænke frimarks luftning mild, og lys fra livets vidder; thi friluft trænger tanken til, som våren fuglekvidder. Så vær da viet til sjælerøgt, du åndens fredlyste have! Det frø, her lægges, det spire trygt udover slægternes grave! Skil aldrig livets vårnatur fra lære-hjemmets tanke, og hvælv dit tag og højn din mur som værn, men ej som skranke! Folkesorg. Nu bær de tusend klokker bud vidt over fjord og fjeld; to frændefolk sørgeskrud tar med sin drot farvel. hjemlig krog, på alfart torg, er tanken en idag, fra bjelkehus og kongeborg en æt gråd, to folk sorg om Oskars sarkofag. Tilsammen længst har folk og drot smertens nætter lidt. Nu er det stilt på kongens slot; thi ud har kongen stridt. Snart gravkapellets port blir lukt; der blunder han fred; men udenfor skal blomstre smukt en sæd igennem tiders flugt, den skær ej døden ned. Hans ben kirken hviler sødt, hans ånd mod højden foer. For visst han far og søn har mødt kårne sjæles kor. Som sagnets helt til himmelport faldnes følge kom, så foer kong Oskar sejrrig bort; han gik med vidners følge stort ind til sin herres dom. Men følget var ej valens høst, sværdbidte mænd på rad; hans sag er talt med bedre røst folkets takke-kvad. Fra Oskars milde kongespor slog alfers fylking ud; de gik at vidne der han foer, og derfor var hans hird så stor, da ind han tren for Gud. Så hvil dig, drot, hos herren ud, her er din gerning endt; dit virke står sommerskrud, som fagrest monument. Den sorgens sky, som har sig bredt om land, vil spredes ad, men Oskars kamp for sandt og ret skal bo hos folk og konge-æt Nordens minders rad. Til thingmændene. (17de Maj 1860.) Thingmænd, mindes I, hvad findes gemt fra sagnets nat? Eller mon glemte Egils tog til Jæmte jarlen gæve for at kræve norske kongens skat? Egils følge ræd sig dølge gad, der gubben foer. En for en ham svigter; Jæmten står og sigter skjult lien; rødt på stien blodets roser gror. Da går brede drag af vrede over gubbens bryn; rundt sig fiender flokked; skjoldeløs han lokket står fælde. Saga melde monne da et syn: Bergets helle, brudt vælde, surred han med bast, bandt den frempå bringen, skred, skønt fulgt af ingen, bent mod målet; Jæmte-stålet, Jæmtens hærmod brast. Jarlen fandt han, skatten vandt han, sad Jæmtens hal. Vennesælt lød ordet; mjøden gik om bordet, slut var striden; aldrig siden ønsktes Egils fald. Frihedsbårne, folkekårne mænd fra dal og strand, Egils hverv er eders; thi skal og hans hæders klædte minde sagabinde hver, der står som han! Til de genlevende. Nu er pris mængdens munde; først dog måtte kæmpen blunde. Han et lys landet tændte; med det hans pande brændte. Han et sværd jer svinge lærte; det prøved mod hans hjerte. Hvast han stred mod døgnets trolde; ham klemte mellem skjolde. Men en glansfuld vindings stjerne tog efter ham at værne. Slør den ej, hvis tornekronet høvding sove skal forsonet! Til professor Schweigaard. (Studenternes sang ved hans jubilæum.) Lig et nybyg de tykke skoge lå vort fædreland. Gagnløst grov sig bondens gamle ploge gennem moens sand. Det, som trængtes mest, var sol derinde, det var dagens bad; frem da gik, med bilens blanke blad, gæve rydningsmænd signet minde. Da kom liv iblandt de trøskne stammer på den golde mo; der, hvor tyriroden sprat flammer, kunde kornet gro; og da rydningsværket først var øvet, rejstes grænd ved grænd, vokste op en slægt af stærke mænd, enkelt sanger kvad vel og blandt løvet. Gæve rydningsmand åndens rige! Du er en af dem, for hvis dagværk mørket måtte vige vort fædrehjem. Solguld sænktes mellem vindfalds-graner ved din biles blad; derfor hilses du ikveld med kvad, som et taksomt sind fra hjertet maner. For hvad spredt livet var dit virke, gør dig Saga skel; vi, som sønner kun af tankens kirke, hylder dig ikveld. Længe glimte dine klare syner over vidden ud; sagnet siger, sædens unge skud trives fagrest når vest det lyner. Stormsvalen. Stormsvalen ruger, hvor landet glipper; jeg har hørt det selv af en gammel skipper. skumkammens fråde vingerne dynker hun; rullingen træder hun; aldrig synker hun. Med havet hun daler; med havet hun stiger; havblik hun tier; mod storm hun skriger. Det er en færd mellem flyven og svømmen, som midt mellem himmel og afgrund drømmen. For tung for luften, for let for bølgerne –; digterfugl, digterfugl, der har vi følgerne! Ja, og hvad værst er, i lærdes øjne gælder det meste for skipperløgne. Stambogsrim. Jeg kaldte dig mit lykkebud; jeg kaldte dig min stjerne. Du blev da også, sandt for Gud, et lykkebud, der gik gik ud; en stjerne –, ja, et stjerneskud, der slukned det fjerne. Åbent brev. (Til digteren H. Ø. Blom.) Kristiania, 1859. Da det til agters gik for Nordens guder, da Balder fældet var og Odin sad som sløvet bedstefar på Lidskjalfs puder iblandt de blundende einherjers rad, mens selve Tor lar stå det fyldte fad, og Brage døsig over harpen luder, da spåde Vala: «Snart står verden tom!» Nu rejser Wiehe; nu spår H. Ø. Blom. Du er den Vala, som profetisk lyner, imens for folket du poetisk spår; du melder metrisk om de sikre «syner», som foran råheds-sildestimen går; af svartalf-flokken, som ved grænsen står, du skimter alt et glimt af horn og tryner; men hvad du så, på vingehesten flyvende, blev trykt «Morgenbladet» for den 7de. Du ræddes for et ragnarok, som alt står med «barbaries» for døren truende. For så vidt klæber tankehalen luende til digtkometens korpus, tyndt og skralt; men, tro mig, alle muser finder gruende dit billed-figenblad for spædt og smalt. Hold derfor op, som skald, vor kunst at kværke; gør prosa; verset kommer dig på tverke. Husk, af din gerning kendes skal din tro; lad derfor ej på glat-is ud dig narre. Du tror dig selv en smagens ridder jo, og dog du vil vor gamle moder «parre» med en af kobbelet for Thespis karre, ja, Gud forlade dig, med begge to! Den køter-tanke er kernen rådden; den tanke-køter er på vers for lodden! Du digter om et rollefags doublering, mens folket kræver krigssang for sin kamp; du fantaserer over «remplacering»; dit øje blænder thevandsbordets damp; du har en hippogrif med god dressering, men lejer læredigtets vognmands-gamp; højt foran står en borg med tind og takke; du vælger farten baglængs nedad bakke. De trak engang fra pyramidens indre et balsameret lig dagen ud. Det lå så stolt sit forstenings-skrud; det havde glemt hvor dejligt sol kan tindre; hvad nyt det så, det skatted tifold mindre, end sunkne oldtids bankerotte gud. «Et bittert smil» om mumiens mund mon spille, med hån mod tiden for den ej stod stille. På samme sæt du åbned denne dyst. Med vold du tiden vil slummer tvinge; du harmes ved at høre livet klinge, du længes ned igen gruben tyst. Dog var der engang sangbund dit bryst; derinde mangen skønheds-alf fik vinge, fløj ud, erobred land, forplanted ætten; men du fornægter ægtefødsels-retten! Dog, nu tilbage til din mørke spådom, at ragnarok er ventendes bag jul. Op, alle mand, mød frem og læg nu råd om det bedste surrogat for kunstens sul! Vor egen barkekost er besk og ul; det hjælper hverken bønner eller gråd om. Men verdensborger kunsten er, ved læserne; så før en trup da hjem fra Japaneserne. Nej, tingen er at Kongens København har eneret på den trafik landet; thi som Madeiras most, skønt falsk og blandet, blir ædel vin på fad skudens stavn, så skibes op til os mangt navnløst navn, som først får værd ved farten over vandet. Her bænkes den ved kunstens højbords-brædder, som hist kun gældte for en sjællandsk skrædder. Din skylden var, ifald jeg nu tog post, og passed op lejren hver som snøvler, og brændte løs på hver en udslidt vrøvler, som tapper dig din Dry-Medeira-most. Mon ej kothurnen blev til gamle støvler, og smagens gudeflesk til husmandskost ved analytisk plukken-op kransen fra nummer til korets formand, Hansen? Dog, lad det fare til en anden gang; jeg finder snart igen vel tid og stunder at kikke indom dør til hint vidunder, hvis nære fald begrædes din sang. Vi vil ej veje nogen enkelts rang; men på dit eget kvad min dom jeg grunder: den tid, som kommer, ragnarok du kalder; så er det altså Valhal da, som falder. Thi foran Valhals fald går ragnarok, det ved vi alle fra vor første lærdom. Andhrimner har man, det er sikkert nok, og ingen tvivler på hans kost er nærsom, for torsdags-maver da, om ej så svær som det fordum krævedes af asers kok. Einherjer mangler ej: kritiken slår dem, men ej ihjæl; thi publikum dog får dem. Men hvor er Tor med hammeren dernede? Den stærke Tor, som kløver fjeldets væg og henter Freja hjem til Nordens glæde, mens troldet bider ræd eget skæg. Og hvor er Freyr, som ejer magt at brede ud over land et skrud af birk og hæg? Og hvor er Yduns-æblet? Find det, kære; jeg kan kun se en overmoden pære. Nej, Yduns-æblet fattes, det er sagen, og Balder flytter senest April; se, derfor lakker det mod endskabs-dagen, trodt slag af køller og trods skud med pil; hæng altså tålsomt dit gevær hvil, stig op på bordet, sy de faldnes lagen; thi det du vide må: en gud, som blunder, kan aldrig ruskes op; han får gå under. Men vær du trøstig. Ragnarok får ende; der gryr en fremtids-sol bag åsens bryn; det dæmrer alt for slægtens friske syn, den bedre morgen er alt grant at kende. Du skal få se, at dagens lys kan brænde, hvor trøskne stammer knak for nattens lyn; du skal få se: den højeste blandt himle er ikke Valhal, men det unge Gimle. Fredrik den syvendes minde. (Sang studentersamfundet.) Dansken står på Dannevirke, spejder spændt mod syd. Fredriks hjem er Roskilds kirke, stængt for stridens lyd. Dansken slår for liv og æren; Fredrik kommer ej til hæren; «Jens» om Nordens grænsestene værge må alene. Nej, går blodværk frem af tvisten ved den jydske grind, rejser Fredrik sig af kisten, kløver nattens vind, suser frem, som Ossians helte, svingende sit sværd fra belte: «Fremad, børn, til kamp for æren; Fredrik er hæren!» Thi han lever stærk mindet, Danmarks danske drot, kongemod folkesindet vidner det så godt. Derfor frem til sandheds-sejren! Fredrik er danskelejren; Slaven, Venden og Kroaten slår ej landsoldaten! En broder nød! (December 1863.) Nu flokker sig om Tyras borg, kan hænde, sidste gang, et folk nød, et folk sorg, med flaget halvt på stang. Forladt, forladt på farens dag, forladt stridens stund! Var sådan ment det nævetag, der loved godt for Nordens sag Akselstad og Lund? De ord, der flød, som om de kom fra hjertet lige hid, de var da kun en frase-flom; og nu er tørkens tid! Det træ, som blomstrings-løfter gav festens solskinsvæld, det står, af stormen kvistet af, som kors på Nordens ungdoms grav, den første alvorskveld! Det var da løgn gildeskrud, kun giftigt Judas-kys, hvad Norges sønner jubled ud ved Sundets strande nys! Hvad taltes mellem drot og drot ved sidste kongefærd? O, legtes om igen da blot kong Gustafs leg på Stockholms slot med Karl den tolvtes sværd! Et folk sorg, på dødsens tog af hver en ven forladt, så ender Danmarks sagabog. Hvo har dens Finis sat? Hvo tålte fejgt, den slutted slig: Og tysk blev Tyras vold, mens Dannebrogs forrevne flig slog om den sidste Danskes lig sit rosenlagens fold? Men du, min frelste norske bror, som står på fredlyst grund kraft af løftets fagre ord, forglemt farens stund, stryg du på flugt fra fædrestavn, jag over havets hvælv, gå glemselsgang fra havn til havn, og list dig til et fremmed navn, og gem dig for dig selv! Hvert stormsuk, som Norge går langs li fra Danmarks hav, dig spørgende med rædsel slår: Min bror, hvor blev du af? Jeg stred en livsens-strid for Nord; mit hjemland blev en grav; jeg spejded over belt og fjord forgæves dine snekkers spor. Min bror, hvor blev du af? Det var en drøm. Vågn stærk og kæk fra folkesøvn til dåd! En bror nød! Hver mand på dæk; her gælder rappe råd! End kan det stå saga slig: Dansk, dansk er Tyras vold. End Dannebrogs forrevne flig kan over Nordens fremtid rig slå ud sin røde fold! Troens grund. Jeg slynged på rim et klokke-klemt over landet ud; der blev ingen skræmt. Min gerning var gjort; jeg steg ombord og stævned for damp fra det kære Nord. Vi lå for tåge på Kattegat; der var ingen som sov den første nat. Kahytten var bleven en krigsråds-hal; passagererne drøfted Dybbøls fald. De drøfted alting, fortalte adskillige vilde træk om de unge frivillige. Fra en var en attenårs brorsøn rendt; en anden havde mistet sin handelsbetjent. Så var det naturligt man næsten led; man var jo selv på en måde med. sofaen, ret under lampens skærm, sad en aldrende frue, frejdig og ferm. Til hende var vendt de flestes røster; enhver vilde være den bedste trøster. Og damerne yttred med suk og støn sin angst for fruens eneste søn. Jeg ser hende endnu, hvor trygt hun nikker, og smiler og siger: for ham er jeg sikker! Hvor vakker hun var, den sølvgrå kvinde med grundmuret tro syn og sinde. Det risled mig varmt gennem marg og blod; det satte stål mit slappe mod. «Dit folk er ej dødt, om end det blunder; det lever kvinde-troens vidunder!» Dog siden jeg fandt hende mere klog på livets gang end på livsens bog. Og derfor blev hun mig også en gåde. Hvor kom den fra, denne trygheds nåde? Forklaringen lå så snublende nær: sønnen var krigsmand vor norske hær. Storthings-gården. Kirkespir og kongeborg, rejst store fædres dage, står på hæld, landesorg, som en stum, forstenet klage. Norges gamle røde flag slog sin vinge der en dag, slakked så, og sørged siden, halvt på stang, ulivs-tiden. Folkefane, fri og stærk, flyv igen for fjeldets vinde; bølg dig om vort nutids-værk, som du bølged om vort minde. Blæs det livsens-ånde ind, viftende fra tagets tind; lad din treklangs-tunge tale gennem mænd fra strand og dale. Hvisk dem til, at folkets gård bygges ej af døde stene; mind dem om, at år for år højnes den med ånd alene. Ve, om ingen der forstod tanken din tales flod; sænk dig da sørgefolder, som du engang sank ved Svolder! Ve, om ej din røst fik nå inderst til den kårnes øre; lad da korsets stærke blå sorgtungt sig om stangen sløre; lad dit friske friheds-rødt foldes sammen, tungt og dødt; stryg da, flag, dit rene hvide, sne-skavl lig om fjeldets side! Nej, så vil det aldrig ske! Frilufts friske pust fra fjeldet løfter nok de farver tre, bær til dem nok livsens-vældet. Højt sig spænder hallens tag; der er rum for åndens sag. Haralds store norske tanke aldrig husvild der skal vanke. Folkets gård og kongens gård over mod hinanden højne! Frit som grander to de står, ser hinanden ind øjne. Der går lyn af ånd og ild ud fra dette øjenspil; Sverres, Håkons, Oskars skygger stilt men stødt dagen bygger. Minders hærvagt, sejersstærk, vogt og værg om folkets virke; skærm udover alt dets værk vort unge samfunds kirke! Lad så murens sten forgå; dådens støtte dog skal stå, løfte land og mægtigt bære folket op mod lys og ære. Terje Vigen. Forviklinger. Der stod en have et æbletræ; det var dryssende fuldt af blomster-sné. Der vimsed haven en liden bi; en æbleblomst han forelsked sig i. Så misted de begge sin hjertero. Men så forloved de sig, de to. Bien fløj vidt på sin sommerfart. Da hjem han vendte, var blomsten kart. Bien sørged og karten led; men det var nu intet at gøre ved. Tæt under træet, murens grus, leved en fattig men dydig mus. løn han sukked: Du kart så fin, min kælder var himlen, hvis du var min! Den trofaste bi gik atter på flugt. Da hjem han vendte, var karten frugt. Bien sørged og frugten led; men det var nu intet at gøre ved. Tæt under tagskægget hang, som en kurv, et fuglerede; der bode en spurv. løn han sukked: Du frugt så fin, mit rede var himlen, hvis du var min. Og bien sørged og frugten led, og musen kæmped og spurven stred. Men alt gik stilt; der fik ingen besked; den ting var jo intet at gøre ved. Så trilled frugten fra grenen og sprak. Og musen faldt død et halvkvalt ak! Og spurven faldt ligervis; i sit skjul lå han da kornstangen rejstes til jul. Da bien var fri, stod nøgen hver hæk, og alle sommerens blomster var væk. Så gik han kuben; der fred han fandt, og døde omsider som voksfabrikant. Se, al denne jammer og nød var spart, var bien bleven mus, da blomsten blev kart. Og alt kunde endt så godt og smukt, var musen bleven spurv, da karten blev frugt. Fra mit husliv. huset var stille, på gaden dødt. Jeg sad med skærm over lampen; stuen var hyllet skygger blødt; ind kom børnene, nikkende sødt under slør af Havana-dampen. De kom, mine vingede børn på rad, viltre gutter og piger med kinder blanke, som efter et bad. Hej, hvor legen gik yr og glad gennem alle de dejlige riger. Men just som legen gik allerbedst, jeg traf til at se mod spejlet. Derinde stod en adstadig gæst med blygrå øjne, med lukket vest, og med filtsko, hvis ej jeg fejled. Der faldt en vægt på min viltre flok; en fingren munden putter, en anden står som en klodset blok; – fremmedes nærhed, ved De nok, forknyttes de raskeste gutter. galleriet. Som dejlig kvinde, ved staffeliet, hun sad derinde galleriet. Hvilke Kastaler drikker hun mon af? Hun eftermaler Murillos Madonna. Men øjets svømmende langsyn siger, hun bygger drømmende skønheds-riger. Atten år senere kom jeg tilbage, hilste de renere gamle dage. Som falmet kvinde, ved staffeliet, hun sad derinde galleriet. Men hvad er dette? Det samme spil jo! Den samme nette kopi af Murillo. Hun sidder og virker, og livet frister med pynt for kirker og stas for turister. Og så har hun siddet alle årene, og længslen spiddet, og bleget hårene. Men øjets svømmende langsyn siger: hun bygger drømmende skønheds-riger. De usynliges kor. (af «Brand».) Paa Vidderne. Kvindernes bøn. (af «Kongs-emnerne») Slagen er slangen! Ydmyg og fangen synderen kommer! Slut ham armene, milde, forbarmende jordlivets dommer! Vindende viger han, flygter mod tronen; sejrende stiger han –; nu har han kronen! Abraham Lincolns mord. Ballonbrev. en komponists stambog. Orpheus slog med toner rene ånd vilddyr, ild stene. Stene har vort Norge nok af; vilddyr har vi og en flok af. Spil, så stenen spruder gnister! Spil, så dyrehammen brister! Digterens vise. (Af «Kærlighedens komedie.) Solglad dag hegnet have skabtes dig til lyst og leg; tænk ej på, at høstens gave tidt-nok vårens løfter sveg. Æbleblomsten, hvid og vakker, breder over dig sit tjeld, lad den så langs alle bakker drysses vejrslåt næste kveld. Hvad vil du om frugten spørge midt træets blomstertid? Hvorfor sukke, hvorfor sørge, sløvet under slæb og slid? Hvorfor lade fugleskræmmen klappre dag og nat på stang? Glade broder, fuglestemmen ejer dog en bedre klang! Hvorfor vil du spurven jage fra din rige blomstergren? Lad den før som sangløn tage din forhåbning en for en. Tro mig, du ved byttet vinder, tusker sang mod sildig frugt; husk moralen «tiden rinder»; snart din frilufts-lund er lukt. Jeg vil leve, jeg vil synge, til den dør, den sidste hæk; fej da trøstig alt dynge, kast så hele stasen væk! Grinden op; lad får og kviger gramse grådigt, hver som bedst; jeg brød blomsten; lidt det siger, hvem der tar den døde rest. Abraham Lincolns mord. De løsned et skud der over vest, og det skaked Europa op. Hej, hvilket liv der med et blev blæst den hele broderte trop! Du gamle Europa, med orden og ret, med lov for hvert eneste steg, med rygte foruden mén og plet, med dydig harm mod alt sort og slet, du blev så forunderlig bleg! På sørgelak trykkes enhjørning og ørn og alle de andre dyr; paketbåden stikker på kabelets tørn; depecherne mylrer og kryr. Bomulds-magnaten, gloirens søn, de tusend fra løgnens land, de stod alt og greb efter fredspalmen grøn, så knalded det ene revolver-drøn, og så faldt han, den ene mand. Og så tog skræk. Europas råd, er det som sig hør og bør? En Preusser-gerning, en Dybbøl-dåd, var verden vel vidne til før. Sin broder hakker da ingen ravn; I kommer dog Polen ihug? Og Engelskmanden for København? Og graven ved Flensborg? Og Sønderborgs navn? Men hvorfor da harmes nu? Den røde rose, som blommer hist og skræmmer jer med sin flor, til den gav Europa sin podekvist, og Vesten sin yppige jord. planted som stikling hin frodige vånd, der rødmer Amerikas kyst; jer var det, som bandt med højst-egen hånd martyriets blodrøde ridderbånd på Abraham Lincolns bryst. Med glemte løfter, med svegne ord, med traktaters forrevne ark, med brudd fra iår på jer ed fra ifjor har gødet historiens mark. Og så vented endda, trygge sind, en høst af det ædleste slags! Se, nu spirer jer sæd. Hvilket flammende skin! undres; ved hverken ud eller ind, thi der vokser stiletter for aks! Hvor loven sidder på knivens spids og retten på galgen bor, er dagningens sejr mer nær og viss, end her, hvor der myrdes med ord. En vilje våger, og holder dom, og knuser hvert løgnens bur; men ormen må først æde skallen tom, og tiden må først få krænget sig om til sin egen karrikatur. Der råder en dæmon med evig magt. Prøv kun på at byde ham trods! støv måtte domus aureas pragt, grus måtte Neros kolos. Men først måtte Romer-forbrydelsen nå over jorden fra pol til pol, tyrannen sin apotheose få, og kejsernes gyldne billeder stå som guder på Kapitol. Så ramled det sammen. Cirkus og slot, templer, kolonners skov, buer, arkader, alt trampedes småt under bøffelens skoede hov. Så byggedes nyt på det gamles grund, og luften var ren til en tid. Nu varsler det mod foryngelsens stund; nu stiger der pest fra den svampede bund, og vifter, snart hid snart did. Men er det råddenskabs sumpe vi går, jeg råber ej ak og ve over hver en brammende giftblomst, som står fylde på tidens træ. Lad ormen kun hule. Før skallen er tom, før brister ej væg og tag. Og lad kun «systemet» få vrængt sig om; des før kommer hævnen og holder dom på tids-løgnens yderste dag! Til en bortdragende kunstner. (Ved afskeds-festen for skuespiller Jørgensen.) Nordpå, fra de danske strande, djærv og frisk han foer; al hans arv var ånd pande, høvdings magt ord. Viking lig han vilde prøve værgets vægt, og storværk øve, vilde vokse, vilde stige, vinde sig et rige. hans sind var ungdomsfloden, vårflom hans mod; den norske fjeldgrund foden slog som granen rod. Der gik ry, hvor helten mødte; stundom hændtes vel, han blødte; men det får nok hver mand sige, at han vandt sit rige. Nu står gubben ved sin banes mål og ser mod sjø, lyster høre hjemmets svanes sang ved Sundets ø. Sænk dit skjold, lægg sværd og bile; du har stridt, kan trøstig hvile, sent skal tidens storme vejre bort din sagas sejre! Thi som bautastenes række langs med Norges hav mæler mægtigt om de kække, der gik længst grav, så skal Du skønheds rige mindes gennem tusend slige, vidne for en rad af slægter, hvad en høvding mægter! Priset være kvinden! (Ved en sangerfest.) Med sommer sind foer vi frem gennem sund og fjord; livsmodet svulmed bølgende kor. løvspring under led, fuglesangen med, fandt vi samme higende drift, som os, længsel imod lyset med jubel og trods! Ja, sangerens sind er som birken solvarm vår; gærende saft gennem årerne går; der modnes den tilsidst som løvkrans over kvist; se, da er hans fylde kvad sprungen ud: længsel imod lyset er livsgådens bud. Men hist det lokkende lysland er kvindens hjem; kvad-frøets spirer fra hende gik frem. Til hende de på ny som voksne kvad skal fly. Priset være kvinden hvor sangbølgen går; hun er fagrest dag-glans sangerens vår! Hilsen til Svenskerne. (I Trondhjem ved kroningen.) Borte! De sidste gæster vi fulgte til grinden; farvellets rester tog nattevinden. tifold øde lå haven og huset, hvor toner søde mig nys berused. Det var en fest kun, før natten den sorte; hun var en gæst kun, og nu er hun borte. <Mindets magt. Hør, ved De hvordan en dyretæmmer får lært sin bjørn, hvad den aldrig glemmer? en bryggerkedel han binder dyret; så blir der tæt under kedlen fyret. Imidlertid han på positivet spiller for bamsen: «Fryd dig ved livet»! Af smerte knapt kan den lodne sanse; han kan ikke stå, og så må han danse. Og spilles siden den melodi ham, fluks farer en dansende djævel ham. Jeg selv sad engang kedlen nede, under fuld musik og forsvarlig hede. Og dengang brændte jeg mer end skindet; og det går aldrig mig ud af mindet. Og hvergang genklang fra den tid lyder, det er som jeg bandtes gloende gryder. Det kendes som stik under neglerødder; da må jeg danse på versefødder. Til min ven revolutions-taleren! De siger, jeg er bleven «konservativ». Jeg er, hvad jeg var mit hele liv. Jeg går ikke med på at flytte brikker. Slå spillet overende; da har De mig sikker. En eneste revolution jeg husker, som ikke blev gjort af en halvheds-fusker. Den bær for alle de senere glorien. Jeg mener naturligvis syndflods-historien. Dog selve den gang blev Lucifer luret; thi Noah tog, som De ved, diktaturet. Lad os gøre det om igen, radikalere; men dertil kræves både mænd og talere. sørger for vandflom til verdensmarken. Jeg lægger med lyst torpédo under Arken. Uden navn. Til den ridderligste sender jeg mit digt foruden navn. Jeg forstår, hvor sværdet brænder de djærve bundne hænder; jeg forstår, hvor naget tænder hans pandes tankefavn. Viljen vendt mod sejers-baner, viljen lænkelagt skjul; hånden strakt mod fædres faner, sindet fyldt af storværks-planer, flugten stængt af vindfalds-graner, arme kongelige fugl! Dagen gryr og hornet klinger. Hej, det blir en verdensjagt! Jeg forstår, hvor skårne vinger værke kan, der buret tvinger; jeg forstår, hvor længslen stinger, der, hvor dverge slutter vagt. Dagen går og hornet tier; alle våben lægges ned. Navn for navn på melodier bæres rundt lund og lier; jeg forstår, hvor smerten svier ham, som ej fik sejre med. Ånden lys af skønheds-larver, skabertrang sind og syn, digtets spil hans dådskraft arver, blomster gror leg med farver; glemsels-leg, mens savnet harver sindet, som et nedslags lyn! Måtte nægte, hvad står malet midt på pandens åbne hvælv! Måtte svigte idealet, lig apostlen, der han daled, dommens nat, til hanegalet drog ham opad mod ham selv! Kval, og stumhed!. Kan I, dverge, fatte offrets fulde vægt? Ved I, hvad det er at sværge troskabsed på fremmed værge, alt tilhobe for at berge skindet for en rådløs slægt? vil svare, det er drømme, drømme kun, som offres her. Ja, lad gå; lad kløgten strømme; det er let for jer at dømme; har aldrig trængt til tømme, aldrig vidst, hvad drømme er. Mer end livet, mine herrer, er en drøm, som ej fik liv. Den er lig det digt, jeg spærrer ind sjælens stængte kærrer; løve-vildt det hugger, snærrer, kræver nat og dag mit: bliv! vil råbe på, det heder: størst, hvo selv sig overvandt. Gylden visdom for asketer! Ly for løjheds Poul og Peter! Bjeldeklang kun for atleter, hvis årer blodet brandt. Puk så ej på «høje pligter»! Har købt hans sunde sjæl? Har købt den djærve digter, så han kaldets epos svigter? Købt ham, købt ham, så han sigter hadsk mod selvets bedste del? Til den ridderligste sender jeg som krans et navnløst digt. Jeg forstår, hvor sværdet brænder, rustent, de bundne hænder; jeg forstår, hvor naget tænder; kan I, vismænd, skønne sligt? Martyrdom, af purpur dækket, kval taushed, fængslet trang, blomsters håb, af gråvejr gækket, grenes frugt utid brækket, drøm, til livets drøjhed vækket, sættes kors ved min sang. Versets mindesten jeg rejser for et ugjort storheds-værk; og mens kløgtens flikværk dejser, for hans fejl jeg flaget hejser, skriver, hvor min ridder knejser: Skalden ham var for stærk! Ved Port Said. Østerlands dag over havnen glittred; alle jordklodens flag fra masterne sittred. Musikens toner bar frem koralen; tusend kanoner døbte kanalen. Damperne drog forbi obelisken. På hjemmets sprog traf mig nyheders hvisken: det digt-spejl, jeg pudsed for mandlige tøjter, var hjemme smudset af stænk fra fløjter. Gift-fluen stak; det gav mindelser vamle. Stjerne, hav tak, mit hjem er det gamle! Vi prajed fregatten fra flodbåds-taget; jeg svinged hatten og hilste flaget. Til fest, til fest, trods giftkrybs-kløerne! Som udvalgt gæst gennem «Bitter-søerne»! Er dagen sluknet, jeg drømmende sover, hvor Farao drukned og Moses slap over. Brændte skibe. Han vendte sine skuders stavne fra nord, søgte lysere guders legende spor. Snelandets bauner slukned hav; solstrandens fauner stilled hans krav. Han brændte sine skibe; blånende røg som en bro-banes stribe nordover føg. Mod snelandets hytter, fra solstrandens krat, rider en rytter hver eneste nat. Hilsen til Svenskerne. (I Trondhjem, ved storthingets fest for den svenske kronings-deputation.) Templet så med de brustne buer det høje kor; endnu, grå som gubben, vidt det skuer, mæler mindets ord: engang kvad derinde Svenskens sanger kækt om sejr og blod; og ved Olafs-skrinets alterfod bandt den djærve svenske mand sin ganger. Landet så med de trange dale, så bræen hvid; også den kan med om mindet tale fra vor ufreds-tid: templets sprængte mur kan pragt ej dække, knust er Olafs skrin; men deroppe, under viddens lin, sover stilt en hær rad og række. Svenske broder! Over grænse-fjelde banet vej nu går. Templet har et yngre sagn at melde: sagnet fra iår. Her, hvor hedest had hærtid brændte, samles frænder nu; mindehallen for en fortids gru står som løftets hal med sejr ivente. Ja, skønt Olafs-kirkens skat gik under, lever folket end; og om Svenskens mænd på vidden blunder, han har fler igen. Signet være da hans hæders-fane og vort unge flag; fælles vaje de for Nordens sag under fælles drot på fælles bane! Ørnulfs drapa. (Af «Hærmændene på Helgeland».) Sind, som svær-mod stinger, savner Brages glæde; sorgfuld skald så såre kvides ved at kvæde. Skaldeguden skænked evne mig at sjunge; klinge lad min klage for mit tab, det tunge! Harmfuld norne hærged hårdt mig verdens veje, listed lykken fra mig, ødte Ørnulfs eje. Sønner syv til Ørnulf blev af guder givet; nu går gubben ensom, sønneløs livet. Sønner syv, så fagre, fostret mellem sværde, værned vikings hvide hår, som gævest gærde. Nu er gærdet jævnet, mine sønner døde; glædeløs står gubben, og hans hus står øde. Torolf, du, min yngste! Boldest blandt de bolde! Lidet gad jeg klage, fik jeg dig beholde. Vén du var, som våren, mod din fader kærlig, arted dig at ældes til en helt så herlig. Ulivs-sår, usaligt, værste ve mon volde, har min gamle bringe klemt, som mellem skjolde. Nidsyg norne nødig nægted mig sit eje, dryssed smertens rigdom over Ørnulfs veje. Vegt er visst mit værge. Fik jeg guders evne, en da blev min idræt: nornens færd at hævne. En da blev min gerning: nornens fald at friste, hun, som har mig røvet alt og nu det sidste! Har hun alt mig røvet? Nej, det har hun ikke; tidligt fik jo Ørnulf Suttungs mjød at drikke. Mine sønner tog hun; men hun gav min tunge evnen til kvæder ud min sorg at sjunge. På min mund hun lagde sangens fagre gave; lydt da lad den klinge, selv ved sønners grave! Hil jer, sønner gæve! Hil jer, der rider! Gudegaven læger verdens ve og kvider! En kirke. Kongen han bygged dagen lang. Når natten skygged, kom troldet og rygged med spid og stang. Så rejstes kirken til spirets pil; men kongens virken og troldets lirken gav dobbelt stil. Døgn-folk flytted dog ind tro; thi dags-udbyttet, til nattens knyttet, er døgnets jo. De usynliges kor. (Af «Brand».) Aldrig, aldrig blir du lig ham, thi kødet er du skabt; gør hans gerning eller svig ham, lige fuldt er du fortabt. Orm, du aldrig vorder lig ham, dødens bæger har du tømt; følg ham efter eller svig ham, lige fuldt din dåd er dømt. Aldrig, drømmer, blir du lig ham, arv og odel har du tabt; alt dit offer gør ej rig ham; for dit jordliv er du skabt! Tak. Hendes sorg var de vånder, som knudred min sti, hendes lykke de ånder, som bar mig forbi. Hendes hjem er her ude på frihedens hav, hvor digterens skude kan spejle sig af. Hendes slægt er de skiftende skikkelsers rad, som skrider med viftende flag mit kvad. Hendes mål er at tænde mit syn glød, så ingen fik kende, hvo hjælpen bød. Og just for hun venter ej tak engang, jeg digter og prenter en takkens sang. Rimbrev til fru Heiberg. Dresden påske-ugen 1871. Havde jeg på engang sendt alle takkens små billetter, de vågne vinternætter sammenskrevne, sønderrevne, skulde, lig en snesky spændt over himlen, hele vrimlen, stumpen, strimlen, hver bemalet med et magtløst takkens ord, som et prosa-snefog dalet over Rosenvængets flor. Kunde jeg på engang sendt, uden bur af skrift og prent, alle tankens løse fugle, ind dem smugle skulde jeg, hvor stilhed råder, under Rosenvængets tag, der, hvor åndens dunkle lag, der, hvor skønheds glade gåder op imod forklaring stunder og, som knop en forårsdag, foldes ud et vidunder. Brydes skulde stuens fred, der min fugleflok slog ned; lytte skulde børn derinde, som skog til jagten fjern; bag usynlighedens værn mine fugle skulde tvinde, en anings trillers rad, takkens kvad, kredse let og vinger ryste om den store seers byste. Løse tanker, tørre breve slår ej til; jeg vælger vers. Over daglig-dækkets planker må jeg hæve synet vidt og rundt fra mers. Prosa stil er for ideer, vers for syner. Sindets lyst og sindets veer, sorg, som på mit hoved sneer, harm, som lyner, fyldigst liv jeg friest skænker just versets lænker. Men når takken, som mig brænder, nu jeg sender, mon det da er blot mit stykkes scene-lykkes skaberinde, hvem jeg fletter disse versets små buketter? Nej, et glansfuldt større minde lægger ordet på min mund, mindet om en skønhedsfyldig højtids-stund, mindet om en rad af timer, langt tilbage, da jeg så Dem sejrrig drage smykket, gratie-fulgt og sand gennem kunstens under-land. Da just blev jeg takken skyldig; derfor er det nu jeg rimer. Se, da jeg ifjor Dem gæsted, var jeg stum; skønheds-gældens runde sum bar jeg, mit hjerte fæstet, med tilbage. Nætter, dage har med renter summen øget, og trods alt, hvad her jeg maler, får jeg, som en slet betaler, aldrig denne gældspost strøget. Underligt til Danmark bundet står De altid for mit øje, bundet til en dag ved Sundet, mellem bøgekroner høje. Sol luften, sol på fladen. Sejler-gaden fures af en blålig krusning; sommer-susning, født «Skoven», dirrer som et digt foroven. Det er søndag; glade klynger ler og synger; både gynger under ly af kystens skrænt. Lyse kjoler blinker, soler sig, hvor klokker og violer har sit danske tæppe spændt. Men derude, helt fra nord, hvor Kronborg troner, indtil syd, hvor fjernt Tre Kroner synet raner, hvilken rad af ranke svaner, hvilken stimmel, hvilket tog af hvide sejl! Skude slutter sig til skude; lysglans de hvalte klude, vimplers vrimmel, højdens himmel ser sig selv dybets spejl. Slank og smekker, drømfyldt jomfru mellem snekker, glider en mig just forbi. Hun er lig et sagn, der bæver bag det slør, det hylles i; hun er lig et syn, der hæver sig og svæver ad en lukket gåde-sti. Ellepiger vinker, viger, svøbt skum om bougens stavn; alfer følger kølens bølger; men flagets folder dølger sig «Agnetes» navn. Og se der, et modsat billed! Hvilke kække kast dansen! Lunets gratie-bundne vildhed bær dog kransen. Vimpler vinder sig langs riggen; flag fra stranden hilser briggen; halvvejs hjemlig, halvvejs fremmed, halvt en havfrue, halvt et tæmmet barn fra heden, svajer «Dina» op på reden. Som iblinde ledet frem af milde vinde, som drømme løftet af de lette strømme, se felukken! Al Provences livsglød taler dens stigen, dens dukken; elskovs sukken, dæmpet båren citharklang, fra dækket maler sjæle-våren; madrigaler over stumme klynger daler, som på strandens grønne hynde vugges «Jolanthes» ynde. Hvo kan tælle hele flåden, som solskin følger efter, som for medbør skummer frem! Over fråden «Ragnhild» hælder, som om dybets dulgte kræfter lokked hjem; lotos lig på strømme stride, hist «Ophelia», den fagre, ses at flagre, ses at glide; rang-fregatter, klipper-skarer, hjemad farer under landets klap og latter. Sådan De til Danmark bundet står mindet for mit øje, bundet til en dag ved Sundet, mellem bøgekroner høje. Stundom har jeg spurgt mig selv: mon vel slægten engang sin travle fægten og fornægten sænke skal glemsels elv denne skat af geniers nåde? Skal en tid, hvem afstand døver, rane, lig en engelsk røver, denne danske stormagts-flåde? Se, vi andre, farve-, form- og ord-poeter, arkitekter, og hvad vi for resten heder, vi, som fik det kald at bygge vore skønheds-skuders rygge af lidt mer solide lægter, vi tør ej vor skæbne klandre, om vor flåde ej blir hver en tid til måde. Mangen klipper, mangen studser, rigget til med sang og klang, får engang plads og rang mellem skibs-Jeronimusser. Mangt et skrog af form og toner, af sin samtid assureret, engang, på de våde veje havareret, hales ind flådens leje, uden takkel og kanoner, til de andre Magdeloner. Der vi prise kan vor lykke, hvis en nykke vore værfters mesterstykke venligst sparer for de herrer antikvarer. Man har sagt at scenens kunst, født og bunden kun til stunden, må, som sæbeboblers dunst, må, som mørkets meteor, blænde, briste, for at friste, uden spor, hænders værkers lod på jord. Sving Dem som en fugl luften op fra denne trange tanke! Just fordi Deres kunst er barn af duften, af beånden, af en stemning, af person og fantasi, ej et værk af sten og planke, ej en tanke, klistret fast med sort på hvidt, men en alf på skønheds ranke, hvor den evig gynger frit, just fordi den fattes form, som med hånden gribes kan, der sættes dæmning for hvert bid af ældens orm. Underfuldt til Danmark bundet skal De stå for slægters øje, bundet til en nat ved Sundet, under mindets stjerner høje. Hvilke sagnets syner vide! Hele flåden, fra fregatten ned til båden, ser jeg glide gennem natten, langs med landets lune side; tågen slører sejl og master; halvlys kaster over stang og rå tilsammen svanehammen; hvad afstand øjet svigter, ind man digter; kvinder, som fra stranden drømmer, mænd, som dømmer efter egen fordrings lov, slægt, som efter slægt befolker kyst og skov, synets skønheds-form fortolker efter skiftende behov. Og se det er livet just, liv mindet, det, at stå for folkesindet ren for ældens møl og rust, det er livet, det, at bøje eget indhold, åndigt, rigt, den form, som folkets øje kræver for sit eget digt; det er livet, mythe-vorden, vekselfuld som alfepigen, følge slægten dens stigen, følge tiders krav og orden, og se, denne lod på jorden blir Dem givet. en skønheds-fattig tid har det kvæget mig at følge Deres færd på kunstens bølge under sol og medbør blid, kvæget mig at stirre did, hvor skær af svale nætter sagnet sig om færden fletter. Tag, som tak for synets trøst, råbet af en seers røst: underfuldt til Damark bundet skal De stå for slægters øje, bundet til en nat ved Sundet, under mindets stjerner høje! 