NÅR VI DØDE VÅGNER NÅR VI DØDE VÅGNER EN DRAMATISK EPILOG I TRE AKTER AF HENRIK IBSEN KØBENHAVN GYLDENDALSKE BOGHANDELS FORLAG (F. HEGEL & SØN) BERLIN S. FISCHER 1899 GRÆBES BOGTRYKKERI De optrædende personer PROFESSOR ARNOLD RUBEK, billedhugger FRU MAJA RUBEK, hans hustru INSPEKTØREN ved badet GODSEJER ULFHEJM EN REJSENDE DAME EN DIAKONISSE TJENERE, BADEGÆSTER og BØRN Første akt foregår ved et kystbad. Anden og tredje akt i nærheden og i omegnen af et højfjeldssanatorium. FØRSTE AKT Udenfor badehotellet, hvis hovedbygning delvis sés til højre. Åben parklignende plads med springvand, grupper af store, gamle træer og buskvækster. Til venstre en liden pavillon, næsten dækket af murgrønt og vild vin. Bord og en stol udenfor. I baggrunden udsigt over fjorden, lige til havet, med landtunger og små holmer i det fjerne. Det er en stille, solvarm sommerformiddag. Professor Rubek og fru Maja sidder i kurvstole ved et dækket bord på plænen udenfor hotellet og har spist frokost. Nu drikker de champagne og selters og har hver sin avis i hånden. Professoren er en ældre, distingueret herre, klædt i sort fløjels jakke og for øvrigt sommerligt antrukken. Fru Maja er ganske ungdommelig, med et livfuldt ansigt og muntre drillende øjne, dog med et anstrøg af træthed. Klædt i elegant rejsedragt. FRU MAJA sidder en stund ligesom ventende på, at professoren skal sige noget. Så lader hun bladet synke og sukker Uh nej, nej –! PROFESSOR RUBEK sér op fra sin avis Nå Maja? Hvad er der i vejen med dig? FRU MAJA Hør bare hvor lydløst her er. PROFESSOR RUBEK smiler overbærende Og det kan du høre? FRU MAJA Hvilket? PROFESSOR RUBEK Det lydløse? FRU MAJA Ja det kan jeg da rigtignok. PROFESSOR RUBEK Nå, du har kanské ret, mein Kind. Man kan virkelig høre lydløsheden. FRU MAJA Ja det skal gud vide en kan. Når den er så rent overvældende som her, så – PROFESSOR RUBEK Som her ved badet, mener du? FRU MAJA Overalt her hjemme, mener jeg. Inde i byen var der jo larm og uro nok. Men alligevel, – jeg syntes, at selve larmen og uroen havde noget dødt over sig. PROFESSOR RUBEK med et forskende blik Er du ikke videre glad for, at du er kommen hjem igen, Maja? FRU MAJA sér på ham Er du glad? PROFESSOR RUBEK undvigende Jeg –? FRU MAJA Ja. Du, som har været så meget, meget længere borte end jeg. Er du rigtig glad nu, da du er hjemme igen? PROFESSOR RUBEK Nej – oprigtig talt – ikke sådan rigtig glad – FRU MAJA livfuldt Der kan du bare sé! Var det ikke det, jeg vidste! PROFESSOR RUBEK Jeg har kanske været altfor længe borte. Er kommen helt væk fra alt dette her, – dette her hjemlige. FRU MAJA ivrig, rykker sin stol nærmere til ham Der kan du bare sé, Rubek! Lad os lige så godt rejse vor vej igen! Så fort vi bare kan. PROFESSOR RUBEK lidt utålmodig Ja-ja, det er jo også meningen, kære Maja. Det véd du da. FRU MAJA Men hvorfor ikke nu straks? Tænk, vi som kunde ha’ det så lunt og mageligt dernede i vort nye, dejlige hus – PROFESSOR RUBEK smiler overbærende Egentlig skulde man vel si’e: vort nye dejlige hjem. FRU MAJA kort Jeg siger heller hus. Lad os bli’ ved det. PROFESSOR RUBEK ser dvælende på hende Du er i grunden en underlig liden person. FRU MAJA Er jeg så underlig? PROFESSOR RUBEK Ja jeg synes det. FRU MAJA Men hvorfor da? Er det kanske, fordi jeg ikke har så’n svær lyst til at ligge og føjte omkring her oppe –? PROFESSOR RUBEK Hvem af os var det, som på død og liv vilde ha’, at vi skulde rejse nordover i sommer? FRU MAJA Nå, det var vel mig, det. PROFESSOR RUBEK Ja mig var det sandelig ikke. FRU MAJA Men herregud, – hvem kunde også ane, at alting skulde ha’ forvandlet sig så forfærdeligt herhjemme! Og det på så kort en tid da! Tænk, det er jo ikke mere end godt og vel en fire år siden jeg rejste ud – PROFESSOR RUBEK – som gift, ja. FRU MAJA Gift? Hvad skulde det gøre til sagen? PROFESSOR RUBEK vedbliver – blev Frau Professor og fik dig et prægtigt hjem, – om forladelse, – et herskabeligt hus skulde jeg vel sige. Og en villa ved Taunitzer See, hvor det jo nu er ble’t aller finest –. Ja, for fint og prægtigt er det alt sammen, Maja, det tør jeg nok sige. Og rummeligt også. Vi behøver ikke altid at hænge sådan over hinanden – FRU MAJA henkastende Nej, nej, nej, – husrum og sligt noget, det skorter det jo slet ikke på – PROFESSOR RUBEK Og så det, at du kom ind i finere og rummeligere forholde overhodet. I mere anstandsfuld omgang, end den, du var vant til hjemme. FRU MAJA sér på ham Nå, så du tror, det er mig, som er ble’t forandret? PROFESSOR RUBEK Ja jeg tror såmæn det, Maja. FRU MAJA Bare mig? Ikke menneskene her? PROFESSOR RUBEK Å jo, de også. En smule kanské. Og slet ikke i retning af det elskelige. Det kan jeg godt indrømme. FRU MAJA Ja det må du da sagtens indrømme. PROFESSOR RUBEK slår om Véd du, hvad for en stemning jeg kommer i, når jeg sér på menneskelivet her omkring mig? FRU MAJA Nej? Sig det. PROFESSOR RUBEK Da kommer jeg til at huske på den natten, vi rejste opover med jernbanen – FRU MAJA Da sad du jo og sov i kupéen. PROFESSOR RUBEK Ikke ganske. Jeg mærked, at det blev så lydløst ved alle de små stoppestederne –. Jeg hørte lydløsheden, – ligesom du, Maja – FRU MAJA Hm, – ligesom jeg, ja. PROFESSOR RUBEK – og så forstod jeg, at nu var vi kommet over grænsen. Nu var vi rigtig hjemme. For ved alle de små stoppestederne holdt toget stille, – skønt der ingen trafik var. FRU MAJA Hvorfor holdt det så stille. Når der ingenting var? PROFESSOR RUBEK Véd ikke. Ingen rejsende steg ud og ingen kom ind. Og toget, det holdt stille en lang, endeløs stund alligevel. Og ved hver station hørte jeg, at der var to banemænd, som gik på perronen, – den ene havde en lygte i hånden, – og de talte med hinanden, dæmpet og klangløst og intetsigende ud i natten. FRU MAJA Ja, du har ret i det. Der går altid et par mænd og taler sammen – PROFESSOR RUBEK – om ingenting. (slår over i en kvikkere tone) Men vent nu bare til imorgen. Da har vi det store magelige dampskib inde på havnen. Så går vi ombord og sejler kysten rundt; – helt nord; – lige ind i ishavet. FRU MAJA Ja men så får du jo ingenting sé af landet – og af livet. Og det var jo just det du vilde. PROFESSOR RUBEK kort, uvillig Jeg har sét mere end nok. FRU MAJA Tror du, at en sjørejse vilde være bedre for dig? PROFESSOR RUBEK Det er altid en afveksling. FRU MAJA Ja-ja, hvis det bare er godt for dig, så – PROFESSOR RUBEK For mig? Godt? Jeg fejler jo ikke nogen verdens ting. FRU MAJA rejser sig og går hen til ham Jo, du gør, Rubek. Og det må du da føle selv. PROFESSOR RUBEK Men, kæreste Maja, – hvad skulde da det være for noget? FRU MAJA bag ham, bøjer sig frem over stolryggen Sig du mig det. Du er begyndt at gå omkring uden rist eller ro. Finder ikke hvile nogensteds. Hverken hjemme eller ude. Rent menneskesky er du ble’t på det sidste. PROFESSOR RUBEK lidt spotsk Nej virkelig, – har du lagt mærke til det? FRU MAJA Det kan da ikke undgå nogen, som kender dig. Og så synes jeg, det er så sørgeligt, at du har tabt lysten til at arbejde. PROFESSOR RUBEK Har jeg det også? FRU MAJA Tænk, du, som før kunde arbejde så utrættelig, – både sent og tidligt! PROFESSOR RUBEK formørket Ja før, ja –. FRU MAJA Men lige siden du fik dit store mesterværk vel fra hånden – PROFESSOR RUBEK nikker tankefuldt «Opstandelsens dag» – FRU MAJA – det, som er gået hele verden over. Som har gjort dig så berømt – PROFESSOR RUBEK Det er kanske ulykken, det, Maja. FRU MAJA Hvorfor det? PROFESSOR RUBEK Da jeg havde skabt dette mit mesterværk – – (slår i hæftighed ud med hånden) – for «Opstandelsens dag» er et mesterværk! Eller var det fra først af. Nej, det er det endnu. Skal, skal, skal være et mesterværk! FRU MAJA ser forundret på ham Ja Rubek, – det er jo da noget, som hele verden véd. PROFESSOR RUBEK kort, afvisende Hele verden véd ingenting! Forstår ingenting! FRU MAJA Nå, så aner de da vel i alle fald noget – PROFESSOR RUBEK Noget, som slet ikke er der, ja. Noget, som aldrig har været i min tanke. Sé, det falder de i henrykkelse over! (brummer hen for sig) Det er ikke møjen værd at gå der og slide sig ud for mobben og massen – og for «hele verden». FRU MAJA Synes du da det er bedre, – eller at det er dig værdigt at gå der og gøre bare sådan en portrætbyste en gang imellem? PROFESSOR RUBEK smiler lunt Det er ikke rigtige portrætbyster, det, som jeg går der og laver, Maja. FRU MAJA Jo, det er det da, ved gud, – i de to–tre sidste år, – lige siden du fik din store gruppe færdig og ud af huset – PROFESSOR RUBEK Det er alligevel ikke rene portrætbyster, siger jeg dig. FRU MAJA Hvad er det da for noget? PROFESSOR RUBEK Der ligger noget fordægtigt, noget fordulgt, indenfor og bagenfor de bysterne, – noget lønligt, som ikke menneskene kan sé – FRU MAJA Så? PROFESSOR RUBEK afgørende Bare jeg kan sé det. Og det morer mig så inderligt. – Udenpå er det denne «slående lighed», som det heder, og som folk står og gaber så forbauset på – (sænker stemmen) – men i sin dybeste grund er det agtværdige, hæderlige hestefjæs og énvise æselsnuder og slukørede, lavpandede hundeskaller og mæskede svinehoder, – og slappe, brutale studekontrafejer også iblandt – FRU MAJA ligegyldig – alle de kære husdyr altså. PROFESSOR RUBEK Bare de kære husdyr, Maja. Alle de dyr, som menneskene har forkvaklet i sit billede. Og som har forkvaklet menneskene til gengæld. (tømmer champagneglasset og lér) Og disse lumske kunstværker er det, som de gode velstandsfolk kommer og bestiller hos mig. Og betaler i god tro – og i dyre domme. Vejer op med guld næsten, som man siger. FRU MAJA skænker i hans glas Fy, Rubek! Drik nu og vær glad. PROFESSOR RUBEK stryger sig gentagende over panden og læner sig tilbage i stolen Jeg er glad, Maja. Virkelig glad. På en måde da. (tier lidt) For der er dog en viss lykke i det at føle sig fri og uberoende til alle sider. Ha’ fuldt op af alle de ting, som en kan falde på at ønske sig. Sådan udvendig da. – Synes ikke du det samme som jeg, Maja? FRU MAJA Å jo såmænd. Det er jo bra’ nok, det også. (sér på ham) Men kan du huske, hvad du lovte mig den dag vi blev enige om – om dette vanskelige – PROFESSOR RUBEK nikker – enige om, at vi to skulde gifte os sammen. Det holdt jo lidt hårdt for dig, det, Maja. FRU MAJA vedbliver uforstyrret – og at jeg skulde få rejse med dig til udlandet og bo der for bestandig – og ha’ det godt. – Kan du huske, hvad du lovte mig dengang? PROFESSOR RUBEK ryster på hovedet Nej, jeg kan sandelig ikke. Nå, hvad lovte jeg dig så? FRU MAJA Du sa’, at du vilde ta’ mig med dig op på et højt berg og vise mig al verdens herlighed. PROFESSOR RUBEK studser Lovte jeg virkelig dig også det? FRU MAJA sér på ham Mig også? Hvem ellers? PROFESSOR RUBEK ligegyldigt Nej, nej, jeg mener bare, om jeg lovte at vise dig –? FRU MAJA – al verdens herlighed. Ja, det sa’ du. Og al den herlighed skulde være min og din, sa’ du. PROFESSOR RUBEK Det er sådant et mundheld, som jeg plejed bruge før i tiden. FRU MAJA Bare et mundheld? PROFESSOR RUBEK Ja, noget fra skoledagene. Sligt noget, som jeg lokked naboungerne med, når jeg vilde ha’ dem ud og lege med mig i skog og fjeld. FRU MAJA sér fast på ham Vilde du kanské bare ha’ mig ud og lege også? PROFESSOR RUBEK slår det hen i spøg Nå, har det ikke været en nokså fornøjelig leg, Maja? FRU MAJA koldt Jeg rejste ikke med dig bare for at lege. PROFESSOR RUBEK Nej, nej, kan så være, det. FRU MAJA Og du tog mig heller aldrig med dig op på noget højt berg og viste mig – PROFESSOR RUBEK irriteret – al verdens herlighed? Nej, jeg gjorde ikke det. For jeg skal sige dig noget: du er ikke egentlig skabt til bergstiger, lille Maja. FRU MAJA søger at beherske sig Da lod det dog til, at du syntes det engang. PROFESSOR RUBEK For en fire–fem år siden, ja. (strækker sig i stolen) Fire–fem år, – det er en lang, lang tid, Maja. FRU MAJA ser på ham med et bittert udtryk Har den tiden faldet dig så svært lang, Rubek? PROFESSOR RUBEK Den begynder ligesom at falde mig lidt lang nu. (gaber) Sådan en gang imellem. FRU MAJA går over til sin plads Jeg skal ikke kede dig længer. Hun sætter sig i sin stol, tager avisen og blader i den. Taushed fra begge sider. PROFESSOR RUBEK læner sig med albuerne frem over bordet og sér tirrende på hende Er professorinden fornærmet? FRU MAJA koldt, uden at sé op Nej, slet ikke. Badegæster, mest damer, begynder at komme enkeltvis og i grupper gennem parken fra højre og ud til venstre. Opvartere bringer forfriskninger fra hotellet ud bag pavillonen. Inspektøren, med handsker og stok i hånden, kommer fra sin rundgang i parken, møder gæsterne, hilser forbindtligt og veksler nogle ord med enkelte af dem. INSPEKTØREN går frem til professor Rubeks bord og tager hatten høfligt af Ærbødigst god morgen, fru professorinde. – God morgen, herr professor. PROFESSOR RUBEK God morgen, god morgen, herr inspektør. INSPEKTØREN henvendt til fru Maja Tør man spørge, om herskabet har havt en rolig nat? FRU MAJA Jo, mange tak; aldeles udmærket – for mit vedkommende. Sover altid som en sten om nætterne. INSPEKTØREN Fornøjer mig særdeles. Den første nat på et fremmed sted kan tidt være nokså ubehagelig. – Og herr professoren –? PROFESSOR RUBEK Å med min nattesøvn er det dårligt bevendt. Især i den sidste tid. INSPEKTØREN lader deltagende Å – det gør mig da ondt. Men nogen ugers ophold her ved badet, – så vil det rette på sig. PROFESSOR RUBEK sér op på ham Sig mig, herr inspektør, – er der nogen af Deres patienter, som bruger at ta’ bad ved nattetid? INSPEKTØREN forundret Ved nattetid? Nej, det har jeg da aldrig hørt tale om. PROFESSOR RUBEK Ikke det? INSPEKTØREN Nej, jeg véd ikke af, at der er nogen så syge her, at det skulde behøves. PROFESSOR RUBEK Nå, men er her da nogen som bruger at gå tur i parken om natten? INSPEKTØREN smiler og ryster på hodet Nej, herr professor, – det vilde være imod reglementet. FRU MAJA blir utålmodig Herregud, Rubek, det er som jeg sa’ dig i morges, – du har drømt. PROFESSOR RUBEK tørt Så? Har jeg det? Tak! (vender sig til inspektøren) Jeg stod nemlig op i nat; for jeg kunde ikke få sove. Og så vilde jeg sé efter vejret – INSPEKTØREN opmærksom Ja vel, herr professor? Og så –? PROFESSOR RUBEK Så sér jeg ud af vinduet, – og så får jeg øje på en lys skikkelse der inde mellem træerne. FRU MAJA smilende til inspektøren Og professoren fortæller, at skikkelsen var klædt i badedragt – PROFESSOR RUBEK – eller i noget lignende, sa’ jeg. Jeg kunde ikke skelne det så nøje. Men noget hvidt var det jeg så. INSPEKTØREN Højst mærkværdigt. Var det en herre eller en dame? PROFESSOR RUBEK Det forekom mig ganske bestemt, at det måtte være en dame. Men bag efter kom der en anden skikkelse. Og den var ganske mørk. Ligesom en skygge – INSPEKTØREN studsende En mørk en? Ganske sort kanské? PROFESSOR RUBEK Ja, det så næsten slig ud for mine øjne. INSPEKTØREN som der går et lys op for Og bag efter den hvide? Lige bag efter hende –? PROFESSOR RUBEK Ja. I nogen afstand – INSPEKTØREN Aha! Da kan jeg kanské gi’ Dem forklaringen, herr professor. PROFESSOR RUBEK Nå, hvad var det så for noget? FRU MAJA samtidigt Har virkelig ikke professoren ligget og drømt! INSPEKTØREN pludselig hviskende i det han tyder mod baggrunden til højre Hys, mine herskaber! Sé der henne –. Tal ikke højt om dette her nu! En slank dame, klædt i fint, krémfarvet hvidt kashmir, og fulgt af en diakonisse i sort og med et sølvkors i kæde på brystet, kommer frem bag hotelhjørnet og går gennem parken over mod pavillonen til venstre i forgrunden. Hendes ansigt er blegt og trækkene ligesom stivnede; øjenlågene sænkede og øjnene synes uden sékraft. Hendes dragt er fodsid og slutter i lige, nedfaldende folder til legemet. Over hovedet, nakken, brystet, skuldrene og armene har hun et stort, hvidt krépsjal. Armene holder hun korslagte op for sig over brystet. Stillingen ubevægelig. Skridtene stive og afmålte. Diakonissens holdning er ligeledes afmålt og ligesom en tjenerindes. Hun følger damen ufravendt med de brune, stikkende øjne. Opvartere med servietten på armen kommer frem i hotellets dør og kikker nysgærrigt efter de to fremmede. Disse agter intet og går uden at sé sig om ind i pavillonen. PROFESSOR RUBEK har rejst sig langsomt og uvilkårligt op fra stolen og stirrer mod den lukkede pavillondør Hvem var den dame? INSPEKTØREN Det var en fremmed dame, som har lejet den lille pavillonen der. PROFESSOR RUBEK Udenlandsk? INSPEKTØREN Sandsynligvis det. De kom i alle fald begge to hertil fra udlandet. For en uges tid siden. Har aldrig været her før. PROFESSOR RUBEK bestemt, sér på ham Det var hende, jeg så i parken inat. INSPEKTØREN Det må det visst ha’ været. Jeg tænkte det straks. PROFESSOR RUBEK Hvad heder den dame, herr inspektør? INSPEKTØREN Hun har skrevet sig ind som: Madame de Satow med selskabsdame. Mere véd vi ikke. PROFESSOR RUBEK tænker sig om Satow? Satow –? FRU MAJA lér spotsk Kender du nogen af det navn, Rubek? Hvad? PROFESSOR RUBEK ryster på hovedet Nej, slet ingen. – Satow? Det klinger som russisk. Eller som slavisk i alle fald. (til inspektøren) Hvad sprog taler hun? INSPEKTØREN Når de to damer taler sammen, så er det i et sprog, som jeg ikke kan bli’ klog på. Men ellers taler hun ægte godt norsk. PROFESSOR RUBEK udbryder studsende Norsk! Ta’r De ikke fejl i det? INSPEKTØREN Nej, det kan jeg da ikke ta’ fejl i. PROFESSOR RUBEK sér spændt på ham De har selv hørt det! INSPEKTØREN Ja. Jeg har selv talt med hende. Nogle få gange. – Bare et par ord forresten. For hun er svært fåmælt. Men – PROFESSOR RUBEK Men norsk var det? INSPEKTØREN Rent, godt norsk. Måské med en liden smule nordlandsk tonefald. PROFESSOR RUBEK stirrer betaget hen for sig og hvisker Det også. FRU MAJA lidt stødt og ilde berørt Kanské den damen engang har stået model for dig, Rubek? Tænk dig om. PROFESSOR RUBEK sér hvasst på hende Model! FRU MAJA med et tirrende smil Ja, i dine yngre år, mener jeg. For du skal jo ha’ havt så utallig mange modeller. Før i tiden naturligvis. PROFESSOR RUBEK i samme tone Å nej, lille fru Maja. Jeg har i grunden bare havt en eneste model. En eneste en – for alt det, jeg har skabt. INSPEKTØREN som har vendt sig og stået og sét ud til venstre Ja desværre, nu vil jeg nok helst anbefale mig. For der har vi en, som det ikke er så overvættes behageligt at støde sammen med. Især ikke i damers nærværelse. PROFESSOR RUBEK ser også udover Den jægeren, som kommer der? Hvem er det? INSPEKTØREN Det er godsejer Ulfhejm ude fra – PROFESSOR RUBEK Å godsejer Ulfhejm. INSPEKTØREN – bjørnedræberen, som de kalder ham – PROFESSOR RUBEK Ham kender jeg. INSPEKTØREN Ja hvem kender ikke ham? PROFESSOR RUBEK Bare en liden smule forresten. Er han ble’t patient – nu endelig? INSPEKTØREN Nej, mærkeligt nok, – endnu ikke. Han ta’r bare ind her en gang om året, – når han er på vejen opover til jagtmarkerne. – Undskyld så længe – Han vil gå ind i hotellet. GODSEJER ULFHEJMS STEMME høres udenfor Så bi da lidt! Bi da, for salte fanden! Hvorfor render De altid fra mig? INSPEKTØREN standser Render sletikke, herr godsejer. Godsejer Ulfhejm kommer ind fra venstre, fulgt af en tjener, som fører et kobbel jagthunde. Godsejeren er i jægerdragt, med høje støvler og filthat med fjær i. Han er en mager, lang, senet skikkelse, med filtret hår og skæg, højrøstet, af ubestemmelig alder efter udseendet, men ikke ung længer. GODSEJER ULFHEJM buser imod inspektøren Er det en måde at ta’ imod fremmede folk på, De? De piler jo afsted med svandsen mellem bagbenene, – som om De havde en dævel i haserne på Dem. INSPEKTØREN rolig, uden at svare ham Er godsejeren kommen med dampskibet? GODSEJER ULFHEJM brummer Har ikke havt den ære at sé noget dampskib. (med hænderne i siden) Véd ikke De, at jeg sejler med min egen kutter? (til tjeneren) Sørg godt for dine medskabninger, Lars. Men pass på, at de blir skrubsultne ligevel. Friske kødben. Men ikke for meget kød på, hører du. Og råt, rygende blodigt skal det være. Og få dig så noget i vommen selv også. (sparker efter ham) Nå, far så til helvede med dig. Tjeneren går ud med hundene bag hotelhjørnet. INSPEKTØREN Vil ikke godsejeren gå ind i spisesalen så længe? GODSEJER ULFHEJM Ind til alle de halvdøde fluer og mennesker? Nej, mange tusend tak for mig, herr inspektør. INSPEKTØREN Jaja, efter behag. GODSEJER ULFHEJM Men lad jomfruen gøre istand udrustningen for mig som vanligt. Rigeligt må det være med mad. Og dygtig brændevin –! De kan sige hende, at jeg eller Lars skal komme og rende en dævel i hende, dersom hun ikke – INSPEKTØREN afbrydende Vi kender det fra før. (vender sig) Skal jeg bringe opvarteren nogen besked, herr professor? Eller kanske for fru Rubek? PROFESSOR RUBEK Nej tak; ingenting for mig. FRU MAJA Ikke for mig heller. Inspektøren går ind i hotellet. GODSEJER ULFHEJM fikserer dem et øjeblik; så løfter han på hatten Død og knakende pine. Her er nok en bondekøter kommen i fin-fint selskab. PROFESSOR RUBEK sér op Hvad mener godsejeren med det? GODSEJER ULFHEJM spagere og mere manérlig Jeg er nok raget ud for selveste billedmester Rubek, kan jeg skønne. PROFESSOR RUBEK nikker Vi har mødt hinanden et par gange i selskabslivet. Den høst jeg sidst var hjemme. GODSEJER ULFHEJM Ja men det er nu mange år siden, det. Og den tiden var De jo ikke så navnkendt, som De nu skal være ble’t. Så da turde da selv en skidden bjørnejæger driste sig til at komme Dem nær. PROFESSOR RUBEK smiler Jeg bider ikke nu heller. FRU MAJA sér interesseret på Ulfhejm Er De en virkelig, rigtig bjørnejæger? GODSEJER ULFHEJM sætter sig ved nabobordet, nærmere hotellet Helst bjørnejæger, frue. Men ellers tar jeg til takke med hvad slags vildt, som kommer ud for mig. Både ørn og ulv og kvindfolk og elg og rén –. Bare det er friskt og frodigt og blodrigt, så – Han drikker af lommeflasken. FRU MAJA betragter ham ufravendt Men helst bjørnejæger? GODSEJER ULFHEJM Helst, ja. For da kan en så nemt bruge kniven, om det kniber. (smiler lidt) Vi arbejder med et hårdt materiale begge to, frue, – både jeg og Deres mand. Han maser vel med marmorstenen, kan jeg tænke mig. Og jeg maser med spændte, dirrende bjørnesener. Og begge så lægger vi materialet under os tilslut. Gør os til herre og mester over det. Gi’er os ikke, før vi har vundet bugt med det, som strider så hårdt imod. PROFESSOR RUBEK tænkende hen for sig Det er et nokså sandt ord, De der siger. GODSEJER ULFHEJM Ja, for stenen har vel også noget at stride for, véd jeg. Den er død og vil med vold og magt ikke la’ sig hamre til liv. Akkurat ligesom bjørnen, når nogen kommer og pirker ved den i hiet. FRU MAJA Vil De nu rejse op og jage i skogene? GODSEJER ULFHEJM Helt op på højfjeldet vil jeg. – De har vel aldrig været på højfjeldet, De, frue? FRU MAJA Nej aldrig. GODSEJER ULFHEJM Død og pine, så se at komme Dem derop nu i sommer da! De kan få følge med mig. Gerne både De og professoren. FRU MAJA Tak. Men Rubek tænker på en sjørejse i sommer. PROFESSOR RUBEK Indenskærs rundt kysten. GODSEJER ULFHEJM Tvi, – hvad fanden vil De derinde i de helvedes kvalme rendestenene! Tænke sig til – at ligge der og somle i brakvandet. – Brækvandet vilde jeg heller kalde det. FRU MAJA Der kan du høre, Rubek. GODSEJER ULFHEJM Nej, kom så heller med mig op på fjeldet. Der er menneskefrit og menneskerént. De kan ikke tænke Dem, hvad det er for mig. Men slig en liden frue – Han standser. Diakonissen kommer ud fra pavillonen og går ind i hotellet. GODSEJER ULFHEJM følger hende med øjnene Sé på hende der, De. Den svarte fuglen. – Hvem er det, som skal begraves? PROFESSOR RUBEK Jeg véd ikke, at her er nogen – GODSEJER ULFHEJM Nå, så ligger her nogen og skal krepere da. I en eller anden krog. – De som syge og skrale er, de skulde værs’god sé til at bli’ begravne – jo før jo heller. FRU MAJA Har De selv været syg, herr godsejer? GODSEJER ULFHEJM Aldrig. For så sad jeg ikke her. – Men mine nærmeste, – de har været syge, stakker. FRU MAJA Og hvad har De så gjort for Deres nærmeste? GODSEJER ULFHEJM Skudt dem, naturligvis. PROFESSOR RUBEK sér på ham Skudt dem? FRU MAJA rykker sin stol tilbage Skudt dem ihjæl? GODSEJER ULFHEJM nikker Jeg skyder aldrig bom, frue. FRU MAJA Men hvor kan De da falde på at skyde mennesker ihjæl! GODSEJER ULFHEJM Jeg snakker ikke om mennesker – FRU MAJA Deres nærmeste, sa’ De – GODSEJER ULFHEJM Mine nærmeste, det er da vel hundene, det. FRU MAJA Er hundene Deres nærmeste? GODSEJER ULFHEJM Jeg har ingen nærmere. Mine ærlige, trofaste, grundhæderlige jagtkammerater –. Når en af dem blir syg og skrøbelig, så – plaff! Dermed er vennen ekspederet – over i det hinsidige. Diakonissen kommer ud fra hotellet med et bret, hvorpå mælk og brød, og sætter det fra sig på bordet udenfor pavillonen, som hun atter går ind i. GODSEJER ULFHEJM lér hånligt Det der, – det skal betyde menneskeføde, det! Mælkeblande og mygt, klissent brød. Nej, De skulde sé mine kammerater æde! Har De lyst til at sé på det? FRU MAJA smiler over til professoren og rejser sig Ja, gerne det. GODSEJER ULFHEJM rejser sig også De er rigtig en habil dame, De, frue. Kom så med mig. Store, digre kødknokler sluger de hele. Gulper dem op igen og sluger dem påny. Å, det er en rén svir at sé på. Kom her, så skal jeg vise Dem det. Og så skal vi snakke lidt mere om denne fjeldturen – Han går ud om hjørnet af hotellet. Fru Maja følger efter ham. Næsten i det samme kommer den fremmede dame ud fra pavillonen og sætter sig ved bordet. Damen løfter mælkeglasset og vil drikke, men standser og sér hen på Rubek med tomme udtryksløse øjne. PROFESSOR RUBEK blir siddende ved sit bord og stirrer alvorlig og ufravendt på hende. Endelig rejser han sig, går nogle skridt nærmere, standser og siger dæmpet Jeg kender dig godt igen, Irene. DAMEN med klangløst mæle, sætter glasset ned Kan du gætte dig til det, Arnold? PROFESSOR RUBEK uden at svare Og du kender også mig igen, sér jeg. DAMEN Med dig er det en helt anden sag. PROFESSOR RUBEK Hvorfor det, – med mig? DAMEN Jo, du er jo i live endnu. PROFESSOR RUBEK fatter ikke I live –? DAMEN kort efter Hvem var den anden? Hun, som du havde hos dig – der ved bordet? PROFESSOR RUBEK lidt nølende Hun? Det var min – min hustru. DAMEN nikker langsomt Sådan. Det var godt, Arnold. Altså en, som ikke kommer mig ved – PROFESSOR RUBEK usikker Nej, det forstår sig da – DAMEN – en, som du har fået til dig efter min levetid altså. PROFESSOR RUBEK sér pludselig stivt på hende Efter din –? Hvorledes mener du det, Irene? IRENE uden at svare Og barnet? Barnet lever jo også godt. Vort barn lever efter mig. I herlighed og ære. PROFESSOR RUBEK smiler som i en fjern erindring Vort barn? Ja, vi kaldte det jo så – dengang. IRENE I levetiden, ja. PROFESSOR RUBEK søger at slå over i munterhed Ja, Irene, – nu kan du tro, «vort barn» er ble’t berømt over den hele vide verden. Du har da visst læst om det? IRENE nikker Og har gjort sin far berømt også. – Det var din drøm. PROFESSOR RUBEK sagtere, bevæget Det er dig, jeg skylder alt, alt, Irene. Tak for det. IRENE sidder lidt og grunder Hvis jeg dengang havde gjort min ret, Arnold – PROFESSOR RUBEK Nå? Hvad så? IRENE Jeg skulde ha’ dræbt det barn. PROFESSOR RUBEK Dræbt det, siger du! IRENE hviskende Dræbt det – før jeg rejste fra dig. Knust det. Knust det til støv. PROFESSOR RUBEK ryster bebrejdende på hovedet Det havde du ikke kunnet, Irene. Du havde ikke hjerte til det. IRENE Nej, dengang havde jeg ikke den slags hjerte. PROFESSOR RUBEK Men siden? Bagefter? IRENE Bagefter har jeg dræbt det utallige gange. Ved dagslys og i mørke. Dræbt det i had – og i hævn – og i kval. PROFESSOR RUBEK går helt frem til bordet og spørger sagte Irene, – sig mig nu endelig – efter så mange år, – hvorfor rejste du fra mig dengang? Flygted så sporløst – og var ikke til at finde mere – IRENE ryster langsomt på hovedet Å Arnold, – hvorfor sige dig det nu – da jeg er hinsides. PROFESSOR RUBEK Var der nogen anden, du var kommen til at elske? IRENE Der var én, som ikke havde brug for min kærlighed. Ikke brug for mit liv længer. PROFESSOR RUBEK afledende Hm, – lad os ikke tale mere om det fordums – IRENE Nej, nej, bare ikke tale om det hinsidige. Om det, som nu er hinsidigt for mig. PROFESSOR RUBEK Hvor har du færdedes, Irene? Du har været ligesom udslettet for alle mine efterforskninger. IRENE Jeg gik ind i mørket – da barnet stod der i forklarelsens lys. PROFESSOR RUBEK Har du rejst meget omkring i verden? IRENE Ja. Rejst i mange riger og lande. PROFESSOR RUBEK sér deltagende på hende Og hvad har du taget dig til, Irene? IRENE retter øjnene på ham Bi lidt; lad mig sé –. Jo, nu har jeg det. Jeg har stået på drejeskiven i varietéer. Stået som nøgen statue i levende billeder. Strøget mange penge ind. Det var jeg ikke vant til hos dig; for du havde ingen. – Og så har jeg været sammen med mandfolk, som jeg kunde gøre gale i hodet. – Det var jeg heller ikke vant til hos dig, Arnold. Du holdt bedre stand, du. PROFESSOR RUBEK haster forbi spørsmålet Og så har du jo giftet dig også? IRENE Ja; med én af dem. PROFESSOR RUBEK Hvem er din mand? IRENE Han var en sydamerikaner. Høj diplomat. (sér hen for sig med et forstenet smil) Ham fik jeg gjort helt vanvittig; gal, – uhelbredelig gal; ubønhørlig gal. – Ret løjerligt, kan du tro, – så længe det forberedtes. Kunde gerne lé indvendig fort væk. – Hvis jeg havde noget indvendigt. PROFESSOR RUBEK Og hvor lever han nu? IRENE Nede i en kirkegård et steds. Med et højt, stadseligt monument over sig. Og med en ranglende blykugle inde i hjerneskallen. PROFESSOR RUBEK Dræbte han sig selv? IRENE Ja. Han behaged at komme mig i forkøbet. PROFESSOR RUBEK Sørger du ikke over ham, Irene? IRENE uforstående Hvem skulde jeg sørge over? PROFESSOR RUBEK Over herr von Satow, vel. IRENE Han hed ikke Satow. PROFESSOR RUBEK Ikke? IRENE Min anden mand heder Satow. Han er russer – PROFESSOR RUBEK Og hvor er han henne? IRENE Langt borte i Uralbergene. Mellem alle sine guldminer. PROFESSOR RUBEK Der lever han altså? IRENE trækker på skuldrene Lever? Lever? Egentlig har jeg dræbt ham – PROFESSOR RUBEK farer sammen Dræbt –! IRENE Dræbt med en fin, spids dolk, som jeg altid har med mig i sengen – PROFESSOR RUBEK i udbrud Jeg tror dig ikke, Irene! IRENE smiler mildt Du kan så godt tro det, Arnold. PROFESSOR RUBEK ser deltagende på hende Har du aldrig havt noget barn? IRENE Jo, jeg har havt mange børn. PROFESSOR RUBEK Og hvor er de børn henne nu? IRENE Jeg dræbte dem. PROFESSOR RUBEK strængt Nu sidder du og lyver for mig igen! IRENE Jeg har dræbt dem, siger jeg dig. Så ret inderligt har jeg myrdet dem. Så fort, så fort de bare kom til verden. Å, længe, længe før. Det ene efter det andet. PROFESSOR RUBEK tungt, alvorligt Der er noget fordulgt bag ved al din tale. IRENE Hvad kan jeg for det? Hvert ord, jeg siger dig, hviskes mig i øret. PROFESSOR RUBEK Jeg tror, jeg er den eneste, som aner meningen. IRENE Du burde vel være den eneste. PROFESSOR RUBEK støtter hænderne mod bordet og sér dybt på hende Der er strenge i dig, som er sprunget i stykker. IRENE mildt Det gør det visst altid, når en ung blodsvulmende kvinde dør. PROFESSOR RUBEK Å Irene, kom dog bort fra disse forvildede forestillinger –! Du lever jo! Lever, – lever! IRENE rejser sig langsomt op fra stolen og siger bævende Jeg var død i mange år. De kom og bandt mig. Snørte armene sammen på ryggen –. Så sænkte de mig ned i et gravkammer med jernstænger for lugen. Og med polstrede vægge, – så ingen ovenover på jorden kunde høre gravskrigene –. Men nu begynder jeg så halvvejs at stå op fra de døde. Hun sætter sig atter. PROFESSOR RUBEK lidt efter Holder du mig for at være den skyldige? IRENE Ja. PROFESSOR RUBEK Skyldig i det, – som du kalder din død? IRENE Skyldig i det, at jeg måtte dø. (slår over i en ligegyldig tone) Hvorfor sætter du dig ikke ned, Arnold? PROFESSOR RUBEK Tør jeg det? IRENE Ja. – Du skal ikke være ræd for kuldegysninger. For jeg tror ikke, jeg er rigtig isnet endnu. PROFESSOR RUBEK flytter en stol og sætter sig ved bordet Se så, Irene. Nu sidder vi to sammen ligesom i fordums dage. IRENE Lidt på afstand fra hinanden. Også ligesom i fordums dage. PROFESSOR RUBEK rykker nærmere Det måtte så være dengang. IRENE Måtte det? PROFESSOR RUBEK afgørende Der måtte være afstand mellem os – IRENE Ja, måtte der endelig det, Arnold? PROFESSOR RUBEK vedbliver Husker du, hvad du svared, da jeg spurgte, om du vilde følge med mig ud i det fjerne? IRENE Jeg rakte mine tre fingre i vejret og loved, at jeg vilde følge med dig til verdens og til livets ende. Og at jeg vilde tjene dig i alle ting – PROFESSOR RUBEK Som model for mit kunstværk – IRENE – i fri, fuld nøgenhed – PROFESSOR RUBEK bevæget Og du tjente mig også, Irene, – så frejdigt, – så glad og hensynsløs. IRENE Ja, med hele min ungdoms bankende blod tjente jeg dig! PROFESSOR RUBEK nikker, med et taknemligt blik Det tør du så trøstig sige. IRENE Faldt ned for din fod og tjente dig, Arnold! (knytter hånden imod ham) Men du, du, – du –! PROFESSOR RUBEK afværgende Jeg forbrød mig aldrig imod dig! Aldrig, Irene! IRENE Jo, du gjorde! Du forbrød dig imod det inderst medfødte i mig – PROFESSOR RUBEK rykker tilbage Jeg –! IRENE Ja, du! Jeg stilled mig helt og rundt frem for dig til beskuelse – (sagtere) Og aldrig en eneste gang rørte du mig. PROFESSOR RUBEK Irene, forstod du ikke, at mangen dag var jeg som sanseforvildet af al din dejlighed? IRENE fortsætter uforstyrret Og alligevel, – havde du rørt mig, så tror jeg, jeg havde dræbt dig på stedet. For jeg havde en spids nål med mig. Gemt den inde i håret – (stryger sig grublende over panden) Ja men – nej, alligevel, – alligevel; – at du kunde – PROFESSOR RUBEK sér eftertrykkeligt på hende Jeg var kunstner, Irene. IRENE mørkt Just det. Just det. PROFESSOR RUBEK Først og fremst kunstner. Og jeg gik der syg og vilde skabe mit livs store værk. (fortaber sig i erindring) Det skulde kaldes «Opstandelsens dag». Skulde fremstilles i lignelse af en ung kvinde, som vågner af dødssøvnen – IRENE Vort barn, ja – PROFESSOR RUBEK vedbliver Det skulde være jordens ædleste, reneste, idealeste kvinde, hun, som vågner. Så fandt jeg dig. Dig kunde jeg bruge i et og alt. Og du føjed dig så glad og så gerne. Og du gav slip på slægt og hjem – og fulgte med mig. IRENE Det blev min barnealders opstandelse, at jeg fulgte med dig. PROFESSOR RUBEK Just derfor kunde jeg mest bruge dig. Dig og ingen anden. Du blev mig en høj-hellig skabning, som bare måtte røres ved i tilbedende tanker. Jeg var jo endnu ung den gang, Irene. Og den overtro fyldte mig, at rørte jeg dig, begærte jeg dig i sanselighed, så vilde mit sind vanhelliges, så at jeg ikke kunde skabe færdig det, som jeg stræbte efter. – Og jeg tror endnu, at der er nogen sandhed i det. IRENE nikker med et anstrøg af hån Først kunstværket, – siden menneskebarnet. PROFESSOR RUBEK Ja du får dømme om det, som du vil. Men jeg var helt under min opgaves magt dengang. Og følte mig så jublende lykkelig ved det. IRENE Og du vandt bugt med din opgave, du, Arnold. PROFESSOR RUBEK Takket og velsignet være du, – så vandt jeg bugt med opgaven. Jeg vilde skabe den rene kvinde således, som jeg syntes hun måtte vågne på opstandelsens dag. Ikke undrende over noget nyt og ukendt og uanet. Men fyldt af en helligdoms glæde over at genfinde sig selv uforvandlet, – hun, jordkvinden, – i de højere, friere, gladere egne, – efter den lange, drømmeløse dødssøvn. (taler sagtere) Således skabte jeg hende. – I dit billede skabte jeg hende, Irene. IRENE lægger hænderne fladt på bordet og læner sig tilbage mod stolryggen Og så var du færdig med mig – PROFESSOR RUBEK bebrejdende Irene! IRENE – havde ikke brug for mig længer – PROFESSOR RUBEK Og det kan du sige! IRENE – begyndte at sé dig om efter andre idealer – PROFESSOR RUBEK Fandt ingen, ingen efter dig. IRENE Og ingen andre modeller, Arnold? PROFESSOR RUBEK Du var ingen model for mig. Du var min skabnings ophav. IRENE tier en liden stund Hvad har du digtet siden? I marmor mener jeg. Efter den dag, jeg rejste fra dig? PROFESSOR RUBEK Intet har jeg digtet efter den dag. Bare gået og puslet og modelleret. IRENE Og den kvinde, som du nu lever sammen med –? PROFESSOR RUBEK afbryder hæftigt Tal ikke om hende nu! Det svier mig for brystet. IRENE Hvor tænker du at rejse hen med hende? PROFESSOR RUBEK slap og træt Nu får jeg vel rejse en langsommelig færd nordefter kysten. IRENE sér på ham, smiler næsten umærkeligt og hvisker Rejs heller højt op mellem fjeldene. Så højt op, du kan komme. Højere, højere, – altid højere, Arnold. PROFESSOR RUBEK spændt, i forventning Vil du did op? IRENE Har du mod til at træffe mig én gang til? PROFESSOR RUBEK kæmpende, usikker Ifald vi kunde, – å, ifald vi kunde –! IRENE Hvorfor kan vi ikke, hvad vi vil? (sér på ham og hvisker bedende med foldede hænder) Kom, kom, Arnold! Å, kom op til mig –! Fru Maja kommer blussende glad frem bag hjørnet af hotellet og skynder sig hen til bordet, hvor de før sad. FRU MAJA endnu ved hjørnet, uden at se sig om Nej nu får du sige, hvad du sige vil, Rubek, så – (standser da hun får øje på Irene) Å undskyld, – du har nok gjort bekendtskab, mærker jeg. PROFESSOR RUBEK kort Fornyet bekendtskab. (står op) Hvad var det så, du vilde mig? FRU MAJA Det var bare det, jeg vilde sige dig, – at du får gøre som du selv vil, – men jeg rejser ikke med dig på dette her ækle dampskibet. PROFESSOR RUBEK Hvorfor ikke det? FRU MAJA Nej, for jeg vil op på fjeldet og i skogene, – vil jeg. (indsmigrende) Å, du må la’ mig få lov til det, Rubek! – Jeg skal være så snil, så snil bagefter! PROFESSOR RUBEK Hvem er det, som har sat dig på de tanker? FRU MAJA Det er han. Den fæle bjørnedræberen. Å du kan ikke forestille dig alt det vidunderlige, han fortæller om fjeldet. Og om livet deroppe! Stygt, fælt, skrækkelig afskyeligt er det meste af det, han lyver sammen –. Ja for jeg tror næsten, at han lyver. Men så vidunderlig dragende er det alligevel. Å må jeg få lov til at rejse med ham? Bare for at jeg kan få sé, om det er sandt, han siger, skønner du. Må jeg det, Rubek? PROFESSOR RUBEK Ja, det må du så gerne for mig. Rejs du bare op mellem fjeldene – så langt og så længe, som du selv vil. Jeg rejser kanske samme vej som du. FRU MAJA hurtigt Nej, nej, nej, det behøver du jo slet ikke! For min skyld ikke! PROFESSOR RUBEK Jeg vil tilfjelds. Har bestemt mig til det nu. FRU MAJA Å tak, tak! Må jeg fortælle det til bjørnedræberen straks? PROFESSOR RUBEK Fortæl du til bjørnedræberen alt, hvad du lyster. FRU MAJA Å tak, tak, tak! (vil gribe hans hånd; han afværger det) Å nej, – hvor du er sød og snil idag, Rubek! Hun løber ind i hotellet. I det samme åbnes døren til pavillonen sagte og lydløst på klem. Diakonissen står spejdende på vagt indenfor i døråbningen. Ingen sér hende. PROFESSOR RUBEK bestemt, vender sig til Irene Træffes vi altså deroppe? IRENE rejser sig langsomt Ja, vi træffes visselig. – Jeg har ledt så længe efter dig. PROFESSOR RUBEK Hvad tid begyndte du at lede efter mig, Irene? IRENE med et drag af spøgende bitterhed Fra den tid det gik op for mig, at jeg havde givet dig noget nok så umisteligt, Arnold. Noget, som en aldrig burde skille sig ved. PROFESSOR RUBEK bøjer hovedet Ja, det er så nagende sandt. Du gav mig tre–fire af din ungdoms år. IRENE Mere, mere end det gav jeg dig. Jeg ødeland, – som jeg dengang var. PROFESSOR RUBEK Ja, ødsel var du, Irene. Du gav mig hele din nøgne dejlighed – IRENE – til beskuelse – PROFESSOR RUBEK – og til forherligelse – IRENE Ja, til forherligelse for dig selv. – Og for barnet. PROFESSOR RUBEK For dig også, Irene. IRENE Men den dyreste gave har du glemt. PROFESSOR RUBEK Den dyreste –? Hvilken gave var det? IRENE Jeg gav dig min unge, levende sjæl. Så stod jeg der og var tom indvendig. – Sjælløs. (sér stivt stirrende på ham) Det var det, jeg døde af, Arnold. Diakonissen åbner døren helt og gør plads for hende. Hun går ind i pavillonen. PROFESSOR RUBEK står og sér efter hende; så hvisker han Irene! ANDEN AKT Oppe ved et højfjeldssanatorium. Landskabet strækker sig som en træløs, umådelig vidde indover imod et langt fjeldvand. På den anden side af vandet stiger en række af højfjeldstinder med blånende sné i kløfterne. I forgrunden til venstre risler en bæk i delte striber nedover en brat fjeldvæg og flyder derfra i jævnt løb over vidden ud til højre. Kratskog, planter og stene langs bækkeløbet. I forgrunden til højre en bakke med en stenbænk oppe på højden. Det er en sommereftermiddag hen imod solnedgang. I frastand inde på vidden hinsides bækken leger og danser en flok syngende småbørn. De er dels byklædte dels i folkedragter. Glad latter høres dæmpet under det følgende. Professor Rubek sidder oppe på bænken med et plæd over skulderen og ser ned på børnenes leg. Lidt efter kommer fru Maja frem mellem nogle busker på vidden til venstre i mellemgrunden og spejder udover med hånden skyggende for øjnene. Hun bærer en flad turisthue, kort, ophæftet skørt, som kun rækker til midt på læggen, og høje, solide snørestøvler. I hånden har hun en lang springstav. FRU MAJA får omsider øje på professor Rubek og råber Halloj! Hun går fremover vidden, springer ved hjælp af staven over bækkeløbet og stiger op ad bakken. FRU MAJA pustende Å hvor jeg har rendt og ledt efter dig, Rubek. PROFESSOR RUBEK nikker ligegyldig og spørger Kommer du nede fra sanatoriet? FRU MAJA Ja, nu sidst kommer jeg ud fra det flueskabet. PROFESSOR RUBEK sér lidt hen på hende Du var ikke ved middagsbordet, la’ jeg mærke til. FRU MAJA Nej, vi holdt vor middag under åben himmel, vi to. PROFESSOR RUBEK «Vi to»? Hvad er det for nogen to? FRU MAJA Jeg – og så denne fæle bjørnedræberen, vel. PROFESSOR RUBEK Nå så, han. FRU MAJA Ja. Og imorgen tidlig, så skal vi ud igen. PROFESSOR RUBEK Efter bjørn? FRU MAJA Ja. Ud og dræbe bamsen. PROFESSOR RUBEK Har I fundet spor af nogen? FRU MAJA overlegent Der findes da ikke bjørn her oppe på nøgne fjeldet, véd jeg. PROFESSOR RUBEK Hvor da? FRU MAJA Dybt under. Nede i lierne; i tykkeste skogen. Hvor det er rent ufremkommeligt for almindelige byfolk – PROFESSOR RUBEK Og der skal I to ned imorgen? FRU MAJA kaster sig ned i lyngen Ja, vi har aftalt det. – Eller kanske vi ta’r afsted allerede iaften. – Hvis ikke du har noget imod det da? PROFESSOR RUBEK Jeg? Nej det være så langt fra – FRU MAJA hurtigt Lars følger forresten med; naturligvis. – Med kobbelet. PROFESSOR RUBEK Jeg har sletikke erkyndiget mig om herr Lars og hans kobbel. (afbrydende) Men vil du ikke heller sætte dig ordentligt her på bænken? FRU MAJA døsig Nej tak. Jeg ligger så dejligt i den bløde lyngen. PROFESSOR RUBEK Jeg kan sé på dig, at du er træt. FRU MAJA gisper Tror næsten, jeg begynder at bli’ det. PROFESSOR RUBEK Det kommer først bagefter, det. Når spændingen er over – FRU MAJA i søvnig tone Ja. Jeg vil ligge og lukke øjnene. Kort ophold. FRU MAJA pludselig utålmodig Uh, Rubek, – at du kan holde ud at sidde og høre på de ungernes skrål! Og så sé på alle de bukkespring, de gør! PROFESSOR RUBEK Der er noget harmonisk, – næsten som musik, – i de bevægelser – en gang imellem. Midt i alt det klodsede. Og de enkelte gange er det morsomt at sidde og passe på – når de kommer. FRU MAJA lér lidt hånligt Ja, du er nu evig og altid kunstner, du. PROFESSOR RUBEK Vilde gerne vedbli’ at være det. FRU MAJA drejer sig om på siden, så hun vender ryggen til ham Han er ikke spor af kunstner, han. PROFESSOR RUBEK opmærksom Hvem er det, som ikke er kunstner? FRU MAJA atter i søvnig tone Han, den anden, vel. PROFESSOR RUBEK Bjørneskytten, mener du? FRU MAJA Ja. Ikke spor af kunstner er han. Ikke spor! PROFESSOR RUBEK smiler Nej, det tror jeg, du har så grundig ret i. FRU MAJA hæftig, uden at røre sig Og så styg, som han er! (rykker en tot lyng op og kaster det fra sig) Så styg, så styg! Isch! PROFESSOR RUBEK Er det derfor du så trøstig lægger i vej med ham – ude i vildmarkerne? FRU MAJA kort Det véd jeg ikke. (vender sig imod ham) Du er også styg, Rubek. PROFESSOR RUBEK Opdager du først det nu? FRU MAJA Nej, jeg har sét det længe. PROFESSOR RUBEK trækker på skuldrene Man ældes. Man ældes, fru Maja. FRU MAJA Det er sletikke den slags, jeg mener. Men du har fået noget så træt, så opgivet i øjekastet –. Når du sådan nådigst skotter hen til mig – en gang imellem. PROFESSOR RUBEK Synes du, du har mærket det? FRU MAJA nikker Lidt efter lidt har du fået dette her onde i øjnene. Det er næsten som om du gik og la’ lumske anslag op imod mig. PROFESSOR RUBEK Så? (venlig, men alvorlig) Kom her og sæt dig hos mig, Maja. Så skal vi snakke lidt sammen. FRU MAJA hæver sig halvt ivejret Må jeg få lov til at sidde på dit knæ da? Ligesom i de første årene? PROFESSOR RUBEK Nej det må du ikke. For folk kan sé os nede fra hotellet. (flytter sig lidt) Men du kan få sidde her på bænken – ved siden af mig. FRU MAJA Nej tak; så blir jeg heller liggende, hvor jeg ligger. Jeg kan godt høre her. (sér spørgende på ham) Nå, hvad var det så for noget, du vilde snakke om? PROFESSOR RUBEK begynder langsomt Hvorfor, tror du, det egentlig var, jeg gik ind på, at vi skulde gøre denne sommerrejsen? FRU MAJA Jah, – du påstod jo rigtignok blandt andet, at jeg vilde ha’ så urimelig godt af det. Men – PROFESSOR RUBEK Men –? FRU MAJA Men nu tror jeg ikke længer en snus på, at det var derfor – PROFESSOR RUBEK Og hvorfor da, tror du nu? FRU MAJA Nu tror jeg, at det var for denne blege damens skyld. PROFESSOR RUBEK For fru von Satows –! FRU MAJA Ja hun, som hænger i hælene på os. I går aftes dukked hun jo op her også. PROFESSOR RUBEK Men hvad i al verden –! FRU MAJA Nå, du har jo kendt hende så inderlig godt. Længe før du kendte mig. PROFESSOR RUBEK Havde glemt hende igen også, – længe før jeg kendte dig. FRU MAJA sætter sig oprejst Kan du glemme så let, du, Rubek? PROFESSOR RUBEK kort Ja så overmåde let. (tilføjer barskt) Når jeg vil glemme. FRU MAJA En kvinde, som har stået model for dig også? PROFESSOR RUBEK afvisende Når jeg ikke har brug for hende længer, så – FRU MAJA En, som har klædt sig helt af for dig? PROFESSOR RUBEK Betyder ingenting. Ikke for os kunstnere. (slår om i en anden tone) Og så, hvorledes, – om jeg tør spørge, – skulde jeg kunne ane, at hun var her i landet? FRU MAJA Å du kunde jo ha’ læst hendes navn på en badeliste. I en af vore aviser. PROFESSOR RUBEK Ja men jeg kendte jo sletikke det navn, hun nu gi’r sig. Havde aldrig hørt tale om nogen herr von Satow. FRU MAJA anstiller sig træt Nå herregud, så var det vel af en anden grund, at du endelig vilde rejse da. PROFESSOR RUBEK alvorlig Ja, Maja, – det var af en anden grund. Af en helt anden. Og det er det, vi da engang må komme til at udtale os om. FRU MAJA med et undertrykt latteranfald Jøss’, hvor højtidelig du sér ud! PROFESSOR RUBEK mistroisk forskende Ja kanske lidt mere højtidelig, end nødvendigt er. FRU MAJA Hvorledes –? PROFESSOR RUBEK Og godt og vel er jo det, for os begge. FRU MAJA Du begynder at gøre mig nysgærrig, Rubek. PROFESSOR RUBEK Bare nysgærrig? Ikke en smule urolig? FRU MAJA ryster på hodet Ikke spor. PROFESSOR RUBEK Godt. Så hør da her. – Du sa’ den dagen dernede ved badet, at du syntes jeg var ble’t så nervøs i den senere tid – FRU MAJA Ja det er du da virkelig også. PROFESSOR RUBEK Og hvad tror du årsagen kan være til det? FRU MAJA Hvor kan jeg vide –? (raskt) Du er kanske ble’t ked af dette evige samliv med mig. PROFESSOR RUBEK Evige –? Sig lige så godt: evindelige. FRU MAJA Daglige samliv da. Vi har jo nu gået dernede, vi to enlige mennesker, i samfulde fire–fem år og næsten ikke været en time fra hinanden. – Vi to ganske alene. PROFESSOR RUBEK interesseret Nå ja? Og så –? FRU MAJA lidt trykket Du er jo ingen selskabsmand, Rubek. Gåer helst så’n for dig selv og tumler med dit eget. Og jeg kan jo ikke tale ordentligt med dig om dine sager. Om alt dette med kunst og sligt noget – (slår ud med hånden) Og bryr mig, ved gud, ikke stort om det heller! PROFESSOR RUBEK Nå ja-ja; derfor så sidder vi jo mest ved kaminen og prater om dine sager. FRU MAJA Å herregud, – jeg har ingen sager at prate om. PROFESSOR RUBEK Nå, det er småting kanské. Men tiden går i alt fald for os på den måde også, Maja. FRU MAJA Ja, det har du ret i. Tiden går. Den holder på at gå fra dig, Rubek! – Og det er vel egentlig det, som gør dig så urolig – PROFESSOR RUBEK nikker hæftigt Og så hvileløs! (vrider sig på bænken) Nej, jeg holder snart ikke dette fattige liv ud længer! FRU MAJA rejser sig og står en liden stund og sér på ham Vil du være kvit mig, så sig bare til. PROFESSOR RUBEK Hvad er nu det igen for talemåder? Være kvit dig? FRU MAJA Ja hvis du vil være af med mig, så skal du sige det lige ud. Og så skal jeg gå straks på timen. PROFESSOR RUBEK smiler næsten umærkeligt Skal dette betyde en trusel, Maja? FRU MAJA Det, jeg sa’, kan så visst ikke være nogen trusel for dig. PROFESSOR RUBEK rejser sig Nej, du har egentlig ret i det. (tilføjer lidt efter) Du og jeg kan umulig bli’ ved at leve så’n sammen – FRU MAJA Nå altså –! PROFESSOR RUBEK Ikke noget altså. (med eftertryk på ordene) Fordi om vi to ikke kan bli’ ved at leve sammen alene, – så behøver vi jo ikke at skilles for det. FRU MAJA smiler hånligt Bare separeres en liden smule, mener du? PROFESSOR RUBEK ryster på hodet Behøves heller ikke. FRU MAJA Nå da? Ryk ud med hvad du vil gøre med mig. PROFESSOR RUBEK noget usikker Hvad jeg nu føler så levende – og så pinligt – at jeg trænger til, det er at eje en omkring mig, som stod mig rigtig inderlig nær – FRU MAJA afbryder ham i spænding Gør ikke jeg det, Rubek? PROFESSOR RUBEK afvisende Ikke sådan at forstå. Jeg måtte ha’ samliv med et andet menneske, der ligesom kunde udfylde mig, – fuldstændiggøre mig, – være et med mig i al min gerning. FRU MAJA langsomt Ja i så’ne svære ting vilde jo ikke jeg kunne tjene dig. PROFESSOR RUBEK Å nej, det vilde du nok pænt la’ være, Maja. FRU MAJA udbryder Og jeg havde, ved gud, heller ikke nogen lyst til det, du! PROFESSOR RUBEK Véd det så såre godt. – Og det var jo heller ikke med nogen slig livshjælp for øje, at jeg knytted dig til mig. FRU MAJA iagttager ham Jeg kan sé på dig, at du står og tænker på en anden en. PROFESSOR RUBEK Så? Jeg har ellers ikke mærket, at du var tankelæser. Men du kan altså sé det? FRU MAJA Ja jeg kan. Å jeg kender dig så godt, så godt, Rubek! PROFESSOR RUBEK Så kan du kanske også sé, hvem det er, jeg tænker på? FRU MAJA Ja det kan jeg da rigtignok. PROFESSOR RUBEK Nå? Vær af den godhed –? FRU MAJA Du står og tænker på denne – denne modellen, som du engang har brugt til at – (slipper pludselig tanketråden) Véd du, at folk nede i hotellet tror hun er gal? PROFESSOR RUBEK Så? Og hvad tror folk nede i hotellet om dig og bjørnedræberen da? FRU MAJA Det kommer jo ikke sagen ved. (fortsætter, hvor hun før slap) Men det var denne her blege damen, som du stod og tænkte på. PROFESSOR RUBEK frejdig Just netop på hende. – Da jeg ikke længer havde brug for hende –. Og da hun desuden rejste fra mig, – forsvandt – sådan uden videre – FRU MAJA Så tog du imod mig som en slags nødskilling kanske? PROFESSOR RUBEK hensynsløsere Noget sådant, oprigtig talt, lille Maja. Jeg havde da i et år eller halvandet gået der ensom og grublende, og lagt den sidste – den aller sidste hånd på mit værk. «Opstandelsens dag» gik ud over verden og bragte mig ry – og al anden herlighed forresten. (varmere) Men jeg elskede ikke mit eget værk længer. Menneskenes blomster og virak kunde gerne jaget mig kvalmende og fortvilet ind i de tykkeste skoge. (sér på hende) Du, som jo er tankelæser, – kan du gætte, hvad der så faldt mig ind? FRU MAJA henkastende Ja det faldt dig ind at lave portrætbyster af herrer og damer. PROFESSOR RUBEK nikker Efter bestilling, ja. Med dyrefjæs bag maskerne. Det fik de gratis; på købet, forstår du. (smilende) Men det var nu ikke egentlig det, jeg nærmest mente. FRU MAJA Hvad da? PROFESSOR RUBEK atter alvorlig Det var det, at hele dette her med kunstnerkald og med kunstnergerning – og sligt noget, – det begyndte at forekomme mig som noget så tomt og hult og intetsigende igrunden. FRU MAJA Hvad vilde du da sætte i stedet? PROFESSOR RUBEK Livet, Maja. FRU MAJA Livet? PROFESSOR RUBEK Ja er da ikke livet i solskin og skønhed noget ganske anderledes værdifuldt end det, at gå her til sine dages ende i et råt, fugtigt hul og mase sig dødsens træt med lérklumper og stenblokke? FRU MAJA med et lidet suk Jo, det har jeg rigtignok altid syntes. PROFESSOR RUBEK Og så var jeg jo ble’t rig nok til at leve i overflod og i ørkesløst dirrende sollys. Kunde la’ bygge for mig både villaen ved Taunitzer See og palæet i hovedstaden. Og alt det øvrige for resten. FRU MAJA slår ind i hans tone Og så til syvende og sidst havde du råd til at forskaffe dig mig også. Og gav mig lov til at bruge af alle dine skatte. PROFESSOR RUBEK spøger bortledende Loved jeg dig ikke at ta’ dig med mig op på et højt berg og vise dig al verdens herlighed? FRU MAJA med et sagtmodigt udtryk Du har kanske ta’et mig med dig op på et nok så højt berg, Rubek, – men du har ikke vist mig al verdens herlighed. PROFESSOR RUBEK lér irriteret Hvor du er ufornøjelig, Maja! Så rent ufornøjelig! (udbryder hæftigt) Men véd du, hvad det mest fortvilede er? Kan du ane det? FRU MAJA i stille trods Ja, det er vel det, at du gik hen og tog mig med dig – for hele livet. PROFESSOR RUBEK Jeg vilde ikke udtrykke mig med så hjerteløse ord. FRU MAJA Men meningen er visst lige så hjerteløs. PROFESSOR RUBEK Du har ikke noget rigtig klart begreb om, hvorledes en kunstnernatur sér ud indvendig. FRU MAJA smiler og ryster på hodet Herregud, jeg har ikke engang begreb om, hvorledes jeg selv sér ud indvendig. PROFESSOR RUBEK vedbliver uforstyrret Jeg lever så ilsomt, Maja. Vi lever så, vi kunstnere. Jeg for min part har gennemlevet et helt livsløb i de få år vi to har kendt hinanden. Jeg er kommet til at sé, at det slet ikke ligger for mig at søge lykken i ørkesløs nydelse. Livet ligger ikke sådan til rette for mig og mine lige. Jeg må bli’ ved at virke, – skabe værk på værk, – lige indtil min sidste dag. (med overvindelse) Derfor er det, at jeg ikke længer kan komme ud af det med dig, Maja. – Ikke længer med dig alene. FRU MAJA rolig Vil det med rene, simple ord sige, at du er ble’t ked af mig? PROFESSOR RUBEK bruser ud Ja det vil det sige! Jeg er ble’t ked, – uudholdelig ked og træt og slap af samlivet med dig! Nu véd du det. (fatter sig) Det er stygge, hårde ord, jeg siger dig. Jeg føler det så godt selv. Og du har ingenting forskyldt i det stykke; – det erkender jeg villigt. Det er ene og alene mig, som nu igen har undergået en omvæltning – (halvt hen for sig) – en opvågnen til mit egentlige liv. FRU MAJA folder uvilkårlig hænderne Men hvorfor i al verden kan vi så ikke gå fra hinanden da? PROFESSOR RUBEK sér forbavset på hende Kunde du ville det? FRU MAJA rykker på skuldren Jah, – hvis der ikke er andet for, så – PROFESSOR RUBEK ivrig Men der er andet for. Der er en udvej – FRU MAJA løfter pegefingeren Nu tænker du på den blege damen igen! PROFESSOR RUBEK Ja, ærligt talt, så må jeg uafladelig tænke på hende. Lige siden jeg traf hende påny. (et skridt nærmere) For nu vil jeg betro dig noget, Maja. FRU MAJA Nå? PROFESSOR RUBEK banker sig på brystet Her inde, sér du, – her har jeg et bitte lidet dirkefrit skrin. Og i det skrinet ligger alle mine billedsyner forvaret. Men da hun rejste så sporløst væk, så gik skrinet i baglås. Og hun havde nøglen, – og den tog hun med sig. – Du, lille Maja, du havde ingen nøgle, du. Derfor ligger det altsammen ubrugt derinde. Og årene går! Ikke muligt for mig at komme til skatten. FRU MAJA kæmper med et underfundigt smil Så få hende til at lukke op for dig igen – PROFESSOR RUBEK uforstående Maja –? FRU MAJA – for nu er hun her jo. Og det er vel sagtens for dette skrinets skyld, at hun er kommet. PROFESSOR RUBEK Ikke med et ord har jeg rørt ved de ting for hende! FRU MAJA sér uskyldig på ham Men snille Rubek, – er det da værdt at gøre al den opstyr og alle disse her ophævelser for noget, som er en så ganske ligefrem sag? PROFESSOR RUBEK Synes du, at dette her er så ganske ligefrem? FRU MAJA Ja det synes jeg da rigtignok. Slut du dig bare til den, du mest behøver. (nikker til ham) Jeg skal nok altid vide at finde mig en plads. PROFESSOR RUBEK Hvor, mener du? FRU MAJA sorgløst, undvigende Nå, – jeg kan jo bare flytte ud på villaen, hvis det blir nødvendigt. Men det blir det ikke. For inde i byen, – i hele vort store hus, må der da vel – med lidt god vilje – kunne bli’ rum til tre. PROFESSOR RUBEK usikker Og tror du, at det vil kunne gå i længden? FRU MAJA i en let tone Herregud, – går det ikke, så går det ikke. Der er ikke noget at snakke om den ting. PROFESSOR RUBEK Og hvad gør vi så, Maja, – hvis det nu ikke går? FRU MAJA ubekymret Så går vi to simpelt hen af vejen for hinanden. Helt væk. Jeg finder mig altid noget nyt et steds i verden. Noget frit! Frit! Frit! – Det har ingen nød med det, professor Rubek! (peger pludselig ud til højre) Sé der! Der har vi hende. PROFESSOR RUBEK vender sig Hvor? FRU MAJA Ude på sletten. Skridende – som en marmorstøtte. Hun kommer hidover. PROFESSOR RUBEK står og stirrer med hånden over øjnene Sér hun ikke ud som den levendegjorte opstandelse? (hen for sig) Og hende kunde jeg flytte –. Og stille hen i skyggen! Omskabe hende –. Å jeg dåre! FRU MAJA Hvad skal det sigte til? PROFESSOR RUBEK afværgende Ingen ting. Ikke noget, som du vil kunne forstå. Irene kommer fra højre frem over vidden. De legende børn har allerede tidligere fået øje på hende og er løbne hende imøde. Nu er hun omringet af børneflokken; nogle synes frejdige og tillidsfulde, andre sky og ængstelige. Hun taler sagte til dem og betyder dem, at de skal gå ned til sanatoriet; hun selv vil hvile sig lidt ved bækken. Børnene løber ned over skråningen til venstre i mellemgrunden. Irene går hen til bergvæggen og lader vandstrålerne risle kølende over sine hænder. FRU MAJA dæmpet Gå ned og tal med hende på tomands hånd, Rubek. PROFESSOR RUBEK Og hvor går du hen imens? FRU MAJA sér betydningsfuldt på ham Jeg går mine egne veje herefterdags. Hun går nedover bakken og svinger sig ved springstaven over bækkeløbet. Ved Irene standser hun. FRU MAJA Professor Rubek står der oppe og venter på Dem, frue. IRENE Hvad vil han? FRU MAJA Han vil få Dem til at hjælpe sig med et skrin, som er gået i baglås for ham. IRENE Kan jeg hjælpe med det? FRU MAJA Han mener, De er den eneste, som kan. IRENE Så får jeg prøve da. FRU MAJA Det må De endelig gøre, frue. Hun går ned over vejen til sanatoriet. Lidt efter stiger professor Rubek ned til Irene, dog således, at de har bækken imellem sig. IRENE efter et lidet ophold Hun, den anden, sa’, at du har ventet på mig. PROFESSOR RUBEK Jeg har ventet på dig år efter år, – uden selv at forstå det. IRENE Kunde ikke komme til dig, Arnold. Lå jo dernede og sov den lange, dybe, drømmefyldte søvn. PROFESSOR RUBEK Å men nu er du vågnet, Irene! IRENE ryster på hodet Jeg har den tunge, dybe søvn i øjnene endnu. PROFESSOR RUBEK Du skal sé, det vil dages og lysne for os begge. IRENE Tro aldrig det. PROFESSOR RUBEK indtrængende Det tror jeg! Og det véd jeg! Nu, da jeg har fundet dig igen – IRENE Opstanden. PROFESSOR RUBEK Forklaret! IRENE Bare opstanden, Arnold. Men ikke forklaret. Han ballancerer på stenene under vandfaldet over til hende. PROFESSOR RUBEK Hvor har du været henne hele dagen, Irene? IRENE peger ud Langt, langt inde på de store dødsmarker – PROFESSOR RUBEK afledende Du har ikke din – din veninde med dig i dag, sér jeg. IRENE smiler Min veninde holder godt øje med mig alligevel. PROFESSOR RUBEK Kan hun det? IRENE skotter omkring sig Du kan tro, hun kan. Hvor jeg så står og går. Taber mig aldrig af syne – (hvisker) Indtil jeg en skøn solskinsmorgen dræber hende. PROFESSOR RUBEK Vilde du det? IRENE Så inderlig gerne. Ifald jeg bare kunde komme til. PROFESSOR RUBEK Hvorfor vilde du? IRENE Fordi hun går og øver trolddomskunster. (hemmelighedsfuldt) Tænk dig, Arnold, – hun har skabt sig om til min skygge. PROFESSOR RUBEK søger at berolige hende Nå, nå, nå, – en skygge må vi jo alle ha’. IRENE Jeg er min egen skygge. (udbrydende) Forstår du da ikke det! PROFESSOR RUBEK tungt Jo, jo, Irene, – jeg forstår det nok. Han sætter sig på en sten ved bækken. Hun står bag ved ham, lænet mod fjeldvæggen. IRENE lidt efter Hvorfor sidder du der og vender øjnene fra mig? PROFESSOR RUBEK sagte, ryster på hodet Tør ikke, – tør ikke sé på dig. IRENE Hvorfor tør du ikke det mere nu? PROFESSOR RUBEK Du har en skygge, som piner dig. Og jeg har min tyngende samvittighed. IRENE med et glad befriende skrig Endelig! PROFESSOR RUBEK springer op Irene, – hvad er det! IRENE afværgende imod ham Bare rolig, rolig, rolig! (ånder tungt og siger ligesom lettet fra en byrde) Sé så. Nu slap de mig. For denne gang. – Nu kan vi sætte os og tale sammen som før – i livet. PROFESSOR RUBEK Å, om vi så sandt kunde tale som før. IRENE Sæt dig der, hvor du sad. Så sætter jeg mig her hos dig. Han sætter sig ned igen. Hun sætter sig på en anden sten lige i nærheden. IRENE efter en liden taushed Nu er jeg kommen tilbage til dig fra de fjerneste riger, Arnold. PROFESSOR RUBEK Ja visselig fra en endeløs lang rejse. IRENE Kommet hjem til min hersker og herre – PROFESSOR RUBEK Til vort; – til vort eget, Irene. IRENE Har du hver eneste dag ventet på mig? PROFESSOR RUBEK Hvor turde jeg vente? IRENE med et sideblik Nej, du turde vel ikke det. For du forstod jo ingenting. PROFESSOR RUBEK Var det virkelig ikke for en andens skyld, at du sådan med én gang blev borte? IRENE Kunde ikke det godt være for din skyld, Arnold? PROFESSOR RUBEK sér uviss på hende Men jeg forstår dig ikke –? IRENE Da jeg havde tjent dig med min sjæl og med mit legeme, – og billedstøtten stod færdig, – vort barn, som du kaldte den, – da lagde jeg for din fod det dyreste offer – ved at udslette mig selv for alle tider. PROFESSOR RUBEK sænker hodet Og lægge mit liv øde. IRENE blusser pludselig op Just det var det jeg vilde! Aldrig, aldrig skulde du få skabe noget mere, – efter at du havde skabt dette vort eneste barn. PROFESSOR RUBEK Var der skinsyge i dine tanker dengang? IRENE koldt Jeg tror, det nærmest var had. PROFESSOR RUBEK Had? Had til mig? IRENE atter hæftig Ja, til dig, – til kunstneren, som så helt sorgløs og ubekymret tog et blodvarmt legeme, et ungt menneskeliv, og sled sjælen ud af det, – fordi du havde brug for det til at skabe et kunstværk. PROFESSOR RUBEK Og det kan du sige, – du, som med tindrende lyst og med høj-helligt begær var med i mit arbejde? I dette arbejde, som vi to hver morgen samledes om, som til en andagt. IRENE koldt, som før Jeg vil sige dig én ting, Arnold. PROFESSOR RUBEK Nu? IRENE Aldrig har jeg elsket din kunst, før jeg mødte dig. – Og ikke siden heller. PROFESSOR RUBEK Men kunstneren, Irene? IRENE Kunstneren hader jeg. PROFESSOR RUBEK Kunstneren i mig også? IRENE Mest i dig. Når jeg klædte mig helt af og stod der for dig, da haded jeg dig, Arnold – PROFESSOR RUBEK hæftig Det gjorde du ikke, Irene! Det er ikke sandt! IRENE Jeg haded dig, fordi du kunde stå der så uberørt – PROFESSOR RUBEK lér Uberørt? Tror du? IRENE – eller så tirrende behersket da. Og fordi du var kunstner, bare kunstner, – ikke mand! (slår over i en varm, inderlig tone) Men denne støtte i det våde, levende ler, den elsked jeg – alt efter som der steg frem et sjælfuldt menneskebarn af disse rå, uformelige masserne, – for den var vor skabning, vort barn. Mit og dit. PROFESSOR RUBEK tungt Det var den i ånd og sandhed. IRENE Sér du, Arnold, – det er for dette vort barns skyld, at jeg har taget mig for at gøre denne lange pilegrimsgang. PROFESSOR RUBEK pludselig opmærksom For marmorbilledets –? IRENE Kald det hvad du vil. Jeg kalder det vort barn. PROFESSOR RUBEK urolig Og nu vil du sé det? Færdigt? I marmor, som du altid syntes var så koldt? (ivrig) Du véd kanske ikke, at det står opstillet i et stort musæum etsteds – langt ude i verden? IRENE Jeg har hørt som et sagn om det. PROFESSOR RUBEK Og musæer var dig jo altid en afsky. Du kaldte dem for gravhvælvinger – IRENE Jeg vil gøre en valfart did, hvor min sjæl og min sjæls barn ligger begravet. PROFESSOR RUBEK i angst og uro Du må aldrig sé det billede mere! Hører du, Irene! Jeg bønfalder dig –! Aldrig, aldrig sé det mere! IRENE Tror du kanske, jeg vilde dø en gang til af det? PROFESSOR RUBEK knuger hænderne Å jeg véd ikke selv, hvad jeg tror. – Men hvor kunde jeg også tænke mig, at du vilde fæste dig så uløseligt til dette billede? Du, som gik fra mig – før det var fuldbåret. IRENE Det var fuldbåret. Derfor kunde jeg gå fra dig. Og la’ dig alene. PROFESSOR RUBEK sidder med albuerne på knæerne og vugger hodet, med hænderne for øjnene Det var ikke hvad det senere hen blev til. IRENE griber stille og lynsnar en tynd, spids kniv halvt frem fra brystet og spørger hæst hviskende Arnold, – har du gjort noget ondt ved vort barn? PROFESSOR RUBEK undvigende Noget ondt? – Jeg kan jo ikke så bestemt afgøre, hvad du vil kalde det. IRENE åndeløs Sig mig straks, hvad du har gjort ved barnet! PROFESSOR RUBEK Jeg skal sige dig det, hvis du vil sidde og høre rolig efter hvad jeg siger. IRENE gemmer kniven Jeg skal høre så rolig, som en mor kan, når hun – PROFESSOR RUBEK afbryder Og så skal du ikke sé på mig, mens jeg fortæller. IRENE flytter sig hen på en stén bag hans ryg Her sætter jeg mig bag ved dig. – Fortæl så. PROFESSOR RUBEK tager hænderne fra øjnene og sér hen for sig Da jeg havde fundet dig, vidste jeg straks, hvorledes jeg skulde bruge dig til mit livsværk. IRENE «Opstandelsens dag» kaldte du dit livsværk. – Jeg kalder det «vort barn». PROFESSOR RUBEK Jeg var ung dengang. Uden al livserfaring. Opstandelsen, syntes jeg, måtte skildres skønnest og allerdejligst som en ung uberørt kvinde, – uden et jordlivs oplevelser, – og som vågner til lys og herlighed uden at ha’ noget stygt og urent at skille sig af med. IRENE hurtigt Ja, – og således står jeg jo nu der i vort værk? PROFESSOR RUBEK nølende Ikke egentlig ganske således, Irene. IRENE i stigende spænding Ikke ganske –? Står jeg ikke således, som jeg stod for dig? PROFESSOR RUBEK uden at svare Jeg blev verdensklog i de årene, som fulgte efter, Irene. «Opstandelsens dag» blev noget mere og noget – noget mere mangfoldigt i min forestilling. Den lille runde plint, hvor dit billede stod rankt og ensomt, – den gav ikke længer rum for alt det, jeg nu vilde digte til – IRENE famler efter kniven men lader være Hvad digted du så til? Sig det! PROFESSOR RUBEK Jeg digted det til, som jeg rundt omkring mig i verden så med mine øjne. Jeg måtte ha’ det med. Kunde ikke andet, Irene. Plinten vided jeg ud – så den blev stor og rummelig. Og på den lagde jeg et stykke af den buede, bristende jord. Og op af jordrevnerne vrimler der nu mennesker med dulgte dyreansigter. Kvinder og mænd, – slig som jeg kendte dem ude fra livet. IRENE i åndeløs forventning Men midt i mylderet står den unge kvinde med lysglæden over sig? – Gør jeg ikke det, Arnold? PROFESSOR RUBEK undvigende Ikke ganske i midten. Jeg måtte desværre rykke den statuen noget tilbage. For helhedsvirkningens skyld, forstår du. Den vilde ellers domineret altfor meget. IRENE Men lysglædens forklarelse stråler over mit ansigt fremdeles? PROFESSOR RUBEK Det gør den nok, Irene. På en måde da. Lidt afdæmpet kanské. Således, som min ændrede tanke kræved det. IRENE rejser sig lydløst Dette billede udtrykker det liv, du nu sér, Arnold. PROFESSOR RUBEK Ja, det gør det vel. IRENE Og i dette billede har du flyttet mig hen, lidt afbleget, – som en baggrundsfigur – i en gruppe. Hun trækker kniven frem. PROFESSOR RUBEK Ikke nogen baggrundsfigur. Lad os i det højeste kalde det en mellemgrundsskikkelse, – eller sådant noget. IRENE hvisker hæst Nu har du sagt dommen over dig selv. (vil støde til) PROFESSOR RUBEK vender sig og sér op på hende Dommen? IRENE gemmer hurtig kniven og siger kvalt som i vånde Min hele sjæl, – du og jeg, – vi, vi, vi og vort barn var i denne ensomme skikkelse. PROFESSOR RUBEK ivrig, river hatten af sig og tørrer sveddråberne af panden Ja men hør nu også, hvorledes jeg har stillet mig selv hen i gruppen. Foran ved en kilde, ligesom her, sidder en skyldbetynget mand, som ikke kan komme helt løs fra jordskorpen. Jeg kalder ham angeren over et forbrudt liv. Han sidder der og dypper sine fingre i det rislende vand – for at skylle dem rene, – og han nages og martres ved tanken om, at det aldrig, aldrig lykkes ham. Han når i al evighed ikke fri op til opstandelsens liv. Blir evindelig siddende igen i sit helvede. IRENE hårdt og koldt Digter! PROFESSOR RUBEK Hvorfor digter? IRENE Fordi du er slap og sløv og fuld af syndsforladelse for alle dit livs gerninger og for alle dine tanker. Du har dræbt min sjæl, – og så modellerer du dig selv i anger og bod og bekendelse, – (smiler) – og dermed er dit regnskab opgjort, mener du. PROFESSOR RUBEK trodsende Jeg er kunstner, Irene. Og jeg skammer mig ikke over den skrøbelighed, som kanské klæber ved mig. For jeg er født til kunstner, sér du. – Og blir så aldrig andet end kunstner alligevel. IRENE sér på ham med et fordulgt ondt smil og siger mildt og blødt Digter er du, Arnold. (stryger ham lindt over håret) Du kære, store, aldrende barn, – at du ikke kan sé det! PROFESSOR RUBEK misfornøjet Hvorfor blir du ved at kalde mig digter? IRENE med lurende øjne Fordi der ligger noget undskyldende i det ord, min ven. Noget syndsforladende, – som breder en kåbe over al skrøbeligheden. (slår pludselig om i tonen) Men jeg var et menneske – dengang! Og jeg havde også et liv at leve – og en menneskeskæbne at fuldbyrde. Sé, alt det lod jeg ligge, – gav det hen for at gøre mig dig underdanig. – Å det var et selvmord. En dødsens brøde imod mig selv. (halvt hviskende) Og den brøde kan jeg aldrig gøre bod for. Hun sætter sig nær ham ved bækken, passer ubemærket på ham med øjnene og plukker ligesom åndsfraværende nogle blomster af buskerne omkring dem. IRENE tilsyneladende behersket Jeg skulde født børn til verden. Mange børn. Rigtige børn. Ikke af dem, som gemmes i gravkælderne. Det havde været mit kald. Skulde aldrig ha’ tjent dig, – digter. PROFESSOR RUBEK fortabt i erindringen Det var dog dejlige tider, Irene. Vidunderlig dejlige tider, – når jeg nu tænker tilbage – IRENE sér på ham med et blødt udtryk Kan du mindes et lidet ord, som du sa’, – da du var færdig, – færdig med mig og med vort barn? (nikker til ham) Kan du mindes det lille ord, Arnold? PROFESSOR RUBEK sér spørgende på hende Sa’ jeg dengang et lidet ord, som du husker endnu? IRENE Ja du gjorde det. Kan du ikke mindes det nu længer? PROFESSOR RUBEK ryster på hodet Nej, så sandelig om jeg kan. Ikke nu i øjeblikket i alt fald. IRENE Du tog begge mine hænder og trykked dem varmt. Og jeg stod der i åndeløs forventning. Og så sa’ du: Så får du ha’ så hjertelig tak da, Irene. Dette her, sa’ du, har været en velsignet episode for mig. PROFESSOR RUBEK sér tvilende ud Sa’ jeg episode? Jeg bruger ellers ikke det ord. IRENE Du sa’ episode. PROFESSOR RUBEK med påtagen frejdighed Nå ja, – men i grunden var det jo også en episode. IRENE kort På det ord gik jeg fra dig. PROFESSOR RUBEK Du ta’r alle ting så smærteligt dybt, Irene. IRENE stryger sig over panden Du kan ha’ ret i det. Lad os ryste det dybe og det tunge af os. (plukker bladene af en fjeldrose og strør dem i bækken) Sé der, Arnold. Der svømmer vore fugle. PROFESSOR RUBEK Hvad er det for fugle? IRENE Kan du ikke sé det? Det er jo flamingoer. For de er rosenrøde. PROFESSOR RUBEK Flamingoer svømmer ikke. De bare vader. IRENE Så er det ikke flamingoer da. Det er måger. PROFESSOR RUBEK Måger med røde næb kan det være, ja. (plukker brede grønne blade og kaster dem ud) Nu sender jeg mine skibe ud efter dem. IRENE Men der skal ikke være fangstmænd ombord. PROFESSOR RUBEK Nej der skal ingen fangstmænd være. (smiler til hende) Kan du huske den sommer vi sad sådan udenfor det lille bondehuset ved Taunitzer See? IRENE nikker Lørdags aftenerne, ja, – når vi var færdige med vort arbejde for ugen – PROFESSOR RUBEK – og rejste ud med jernbanen. Og blev derude søndagen over – IRENE med et ondt, hadfyldt glimt i øjet Det var en episode, Arnold. PROFESSOR RUBEK som om han ikke hører Da lod du også fugle svømme i bækken. Det var vandliljer, som du – IRENE Hvide svaner var det. PROFESSOR RUBEK Jeg mente svaner, ja. Og jeg husker, at jeg fæsted et stort loddent blad til en af svanerne. Det var endda et skræppeblad – IRENE Så blev det til Lohengrins båd – med svanen foran. PROFESSOR RUBEK Hvor glad du var i den leg, Irene. IRENE Vi legte den ofte om igen. PROFESSOR RUBEK Hver eneste lørdag, tror jeg. Hele sommeren udover. IRENE Du sa’, at jeg var svanen, som trak din båd. PROFESSOR RUBEK Sa’ jeg det? Ja, det kan godt være. (optaget af legen) Nej sé bare, hvor mågerne svømmer nedover elven, du. IRENE lér Og alle dine skibe strander. PROFESSOR RUBEK sætter mere løv i bækken Jeg har skibe nok i behold. (følger løvet med øjnene, stikker flere blade ud og siger lidt efter) Du Irene, – jeg har købt det lille bondehuset ved Taunitzer See. IRENE Har du købt det nu? Du sa’ så tidt, at du vilde købe det, hvis du havde råd til det. PROFESSOR RUBEK Siden fik jeg nokså god råd. Og så købte jeg det. IRENE skeler hen på ham Bor du da nu derude – i vort gamle hus? PROFESSOR RUBEK Nej det har jeg ladt rive ned for længe siden. Og så har jeg bygget mig en stor, prægtig, bekvem villa på tomten, – med park omkring. Der er det, vi plejer – (standser og retter udtrykket) – der plejer jeg at holde til om sommeren – IRENE betvinger sig Så du og – og den anden holder til derude nu? PROFESSOR RUBEK lidt trodsende Ja. Når min hustru og jeg ikke er på rejser, – som nu iår. IRENE sér vidt frem for sig Dejligt, dejligt var livet ved Taunitzer See. PROFESSOR RUBEK sér ligesom tilbage i sig selv Og alligevel, Irene – IRENE udfylder hans tanke – alligevel så slap vi to al den livets dejlighed. PROFESSOR RUBEK sagte, indtrængende Kommer angeren for sent nu? IRENE svarer ham ikke, men sidder en stund stille; så peger hun bort over vidden Sé der, Arnold. Nu går solen under bag tinderne. Sé bare – hvor rødt den skinner på skrå hen over alle lyngtuerne derhenne. PROFESSOR RUBEK sér også did hen Det er længe siden jeg har sét en solnedgang på fjeldet. IRENE End en solopgang da? PROFESSOR RUBEK En solopgang tror jeg aldrig jeg har sét. IRENE smiler som fortabt i en erindring Jeg har engang sét en vidunderlig dejlig solopgang. PROFESSOR RUBEK Har du? Hvor var det? IRENE Højt, højt oppe på en svimlende fjeldtop. – Du narred mig med derop og loved, at jeg skulde få sé al verdens herlighed, dersom jeg bare – Hun standser brat. PROFESSOR RUBEK Dersom du bare –? Nå? IRENE Jeg gjorde, som du sa’. Fulgte med dig op i højden. Og der faldt jeg på mine knæ, – og tilbad dig. Og tjente dig. (tier lidt; så siger hun sagte) Da så jeg solopgangen. PROFESSOR RUBEK afledende Kunde du ikke ha’ lyst til at rejse med og bo hos os i villaen dernede? IRENE sér hånligt smilende på ham Sammen med dig – og den anden dame? PROFESSOR RUBEK indtrængende Sammen med mig – ligesom i de skabende dage. Lukke op alt det, som er vredet i baglås i mig. Kunde du ikke ville det, Irene? IRENE ryster på hodet Jeg har ikke nøglen til dig længer, Arnold. PROFESSOR RUBEK Du har nøglen! Ingen uden du har den! (trygler og beder) Hjælp mig, – så jeg kan komme til at leve livet om igen! IRENE ubevægelig som før Tomme drømme. Ørkesløse – døde drømme. Vort samliv har ingen opstandelse efter sig. PROFESSOR RUBEK kort, afbrydende Så lad os bli’ ved at lege da! IRENE Ja lege, lege, – bare lege! De sidder og strør løv og blomsterblade ud i bækken og lader dem svømme og sejle. Op over skrænten til venstre i baggrunden kommer godsejer Ulfhejm og fru Maja i jagtudstyr. Efter dem følger tjeneren med hundekobbelet, som han fører videre ud til højre. PROFESSOR RUBEK får øje på dem Sé, dér går lille Maja ud med bjørneskytten. IRENE Din dame, ja. PROFESSOR RUBEK Eller den andens. FRU MAJA spejder undervejs over vidden, får sé de to ved bækken og råber hen God nat, professor! Drøm om mig. Nu går jeg ud på eventyr! PROFESSOR RUBEK råber tilbage Hvad skal det eventyr gå ud på! FRU MAJA kommer nærmere Jeg vil sætte livet i stedet for alt det andet. PROFESSOR RUBEK spottende Nej vil du også det, lille Maja? FRU MAJA Jaha. Og så har jeg gjort et vers, som er sådan: (synger og jubler) Jeg er fri! Jeg er fri! Jeg er fri! Mit fangenskabs liv er forbi! Jeg er fri som en fugl! Jeg er fri! Ja for jeg tror, jeg er vågnet nu – endelig. PROFESSOR RUBEK Det lader næsten så. FRU MAJA ånder af fuldt bryst Åh, – hvor guddommelig let det kendes at vågne! PROFESSOR RUBEK God nat, fru Maja, – og lykke til – GODSEJER ULFHEJM råber afværgende Hys, hys, – lad da for fanden være med de troldmandsønskerne! Sér De ikke, vi skal ud og skyde – PROFESSOR RUBEK Hvad bringer du mig hjem fra jagten, Maja? FRU MAJA Du skal få en rovfugl, som du kan modellere. Jeg skal vingeskyde en til dig. PROFESSOR RUBEK lér spotsk og bittert Ja vingeskyde – af vanvare, – det har længe været noget for dig, det. FRU MAJA kaster med nakken Å lad mig bare herefter få skøtte mig selv, så –! (nikker og lér skælmsk) Farvel, – og god rolig sommernat på vidden! PROFESSOR RUBEK lystig Tak! og al landsens ulykke over både jer og jagten! GODSEJER ULFHEJM skoggerlér Sé det er et ønske, som det skal være! FRU MAJA léende Tak, tak, tak, professor! De er begge komne over den synlige del af vidden og går ud gennem krattet til højre. PROFESSOR RUBEK efter et kort ophold Sommernat på vidden. Ja, det havde været livet. IRENE pludselig, med et vildt udtryk i øjnene Vil du en sommernat på vidden – med mig? PROFESSOR RUBEK breder armene ud Ja, ja – kom! IRENE Du min elskede hersker og herre! PROFESSOR RUBEK Å Irene! IRENE hæst, smiler og famler ved brystet Det blir bare en episode – (hurtigt, hviskende) Hys, – sé dig ikke om, Arnold! PROFESSOR RUBEK ligeledes sagte Hvad er det? IRENE Et ansigt, som står og stirrer på mig. PROFESSOR RUBEK vender sig uvilkårligt Hvor? (farer sammen) Ah –! Diakonissens hoved er kommet halvvejs til syne mellem buskerne ved nedstigningen til venstre. Hendes øjne er ufravendt rettet mod Irene. IRENE rejser sig og siger dæmpet Så må vi skilles da. Nej, du skal bli’ siddende. Hører du! Du må ikke følge med mig. (bøjer sig ned over ham og hvisker) På gensyn inat. På vidden. PROFESSOR RUBEK Og du kommer, Irene? IRENE Ja jeg kommer visselig. Vent på mig her. PROFESSOR RUBEK gentager drømmende Sommernat på vidden. Med dig. Med dig. (hans øjne møder hendes) Å Irene, – det kunde ha’ været livet. – Og det har vi forspildt, – vi to. IRENE Det uoprettelige sér vi først, når – (bryder kort af) PROFESSOR RUBEK sér spørgende på hende Når –? IRENE Når vi døde vågner. PROFESSOR RUBEK ryster tungsindig på hodet Ja, hvad sér vi så egentlig? IRENE Vi sér, at vi aldrig har levet. Hun går henover mod bakken og stiger ned. Diakonissen gør plads for hende og følger efter. Professor Rubek blir siddende ubevægelig ved bækken. FRU MAJA høres juble og synge oppe mellem fjeldene Jeg er fri! Jeg er fri! Jeg er fri! Mit fangenskabs liv er forbi! Jeg er fri som en fugl! Jeg er fri! TREDJE AKT Vildt, kløftet højfjeld med styrtende afgrunde ned mod baggrunden. Snédækte tinder rejser sig til højre og taber sig i drivende tåger højt oppe. Til venstre i en stenstyrtning ligger en gammel, halvt sammenfalden hytte. Det er tidlig morgen. Dagen gryr. Solen er endnu ikke oppe. Fru Maja Rubek kommer blussende rød og ophidset nedover styrtningen til venstre. Godsejer Ulfhejm følger halvt vred, halvt léende efter og holder hende fast i ærmet. FRU MAJA forsøger at rive sig løs Slip mig! Slip mig, siger jeg! GODSEJER ULFHEJM Nå, nå, – det mangled bare, at De skulde bide. De er jo så arrig som en jærv. FRU MAJA slår ham over hånden Vil De så slippe, har jeg sagt! Og være rolig – GODSEJER ULFHEJM Nej så min sæl om jeg vil. FRU MAJA Ja, så går jeg ikke et skridt længer med Dem. Hører De, – ikke et eneste skridt –! GODSEJER ULFHEJM Ho-ho, – hvorledes vil De slippe fra mig her på vilde fjeldet? FRU MAJA Jeg springer lige ud over bergvæggen derborte, om det så skal være – GODSEJER ULFHEJM Og maser og knaser Dem sønder og sammen til hundeføde – så lækkert blodig – (slipper hende) Vær så god. Spring nu udover bergvæggen, hvis De har lyst. Der er svimlende brat. Bare en trang fodsti, som er næsten ufremkommelig. FRU MAJA børster sit skørt med hånden og sér på ham med vrede øjne Jo, De er rigtig en dejlig en at gå på jagt med! GODSEJER ULFHEJM Sig heller: at drive sport med. FRU MAJA Nå så De kalder dette her for sport, De? GODSEJER ULFHEJM Ja jeg ta’r mig den ærbødige frihed. – Det er slig sport, jeg liker allerbedst. FRU MAJA kaster på nakken Nå – det må jeg si’e! (lidt efter; sér prøvende på ham) Hvorfor slap De hundene løs deroppe? GODSEJER ULFHEJM plirer med øjnene og smiler For at de også kunde få jage lidt på egen hånd, skønner De vel. FRU MAJA Det er sletikke sandt! Det var ikke for hundenes skyld, at De slap dem. GODSEJER ULFHEJM smiler fremdeles Nå, hvorfor slap jeg dem da? Lad os høre –? FRU MAJA De slap dem, fordi De vilde være Lars kvit. Han skulde løbe efter og fange dem ind igen, sa’ De. Og imens så –. Jo, det var rigtig pænt af Dem! GODSEJER ULFHEJM – og imens så –? FRU MAJA kort afbrydende Det kan være det samme. GODSEJER ULFHEJM i fortrolig tone Lars finder dem ikke. Det kan De trygt bande på. Han kommer ikke med dem, før tiden er inde. FRU MAJA sér vred på ham Nej det gør han visst ikke. GODSEJER ULFHEJM griber efter hendes arm For Lars – han kender mine – mine sportsvaner, han, sér De. FRU MAJA undviger og måler ham med øjnene Véd De, hvad De ligner for noget, godsejer Ulfhejm? GODSEJER ULFHEJM Jeg tænker vel, at jeg ligner nærmest mig selv. FRU MAJA Ja det har De akkurat ret i. For De ligner livagtig en faun. GODSEJER ULFHEJM En faun –? FRU MAJA Ja netop en faun. GODSEJER ULFHEJM En faun, – er ikke det et slags udyr? Eller sådan noget som en skogdævel at kalde for? FRU MAJA Jo just slig en som De er. En som har både bukkeskæg og bén som en gedebuk. Ja, og så har faunen horn også! GODSEJER ULFHEJM Ej-ej, – har han også horn? FRU MAJA Et par fæle horn ligesom De, ja. GODSEJER ULFHEJM Kan De sé de stakkers hornene, jeg har? FRU MAJA Ja, jeg synes grangivelig, jeg kan sé dem. GODSEJER ULFHEJM tager hundesnoren op af lommen Så er det bedst, at jeg ta’r og binder Dem da. FRU MAJA Er De ble’t rent gal! Vil De binde mig –? GODSEJER ULFHEJM Skal jeg være dævel, så la’ mig være dævel. Ja så da! Så De kan sé hornene, De? FRU MAJA beroligende Så-så-så, – vær nu pænt skikkelig, godsejer Ulfhejm. (afbryder) Men hvor har De så Deres jagtslot, som De snakked så vidt og bredt om? Det skulde jo ligge et steds her omkring, sa’ De. GODSEJER ULFHEJM peger forevisende på hytten Her har De det lige for øjnene. FRU MAJA sér på ham Den gamle svinestien der? GODSEJER ULFHEJM lér i skægget Den har huset mere end en kongedatter, den. FRU MAJA Var det der den ækle fyren kom ind til kongedatteren i en skogbjørns lignelse, som De fortalte? GODSEJER ULFHEJM Ja, fru jagtkammerat, – her er åstedet. (med en indbydende håndbevægelse) Hvis De behager at træde ind, så – FRU MAJA Isch! Ikke med min fod vilde jeg –! Isch! GODSEJER ULFHEJM Å, et menneskepar kan dorme bort en sommernat nokså lunt derinde. Eller en hel sommer, – om så skulde være. FRU MAJA Tak! Det måtte der høre appetit til. (utålmodig) Men nu er jeg ked både af Dem og af jagtturen. Nu vil jeg ned til hotellet, – før folk vågner dernede. GODSEJER ULFHEJM Hvor tænker De, at De kan komme ned herfra? FRU MAJA Det får bli’ Deres sag. Et eller andet steds må her vel findes en nedgang, véd jeg. GODSEJER ULFHEJM peger mod baggrunden Bevar’s vel; en slags nedgang er der nok, – lige udover bergvæggen der – FRU MAJA Nå, ser De –. Med en smule god vilje, så – GODSEJER ULFHEJM – men prøv De bare, om De tør gå den vejen. FRU MAJA betænkelig Tror De ikke? GODSEJER ULFHEJM Aldrig i verden. Hvis ikke jeg får hjælpe Dem – FRU MAJA urolig Nå så kom og hjælp mig da! Hvad har jeg Dem ellers til? GODSEJER ULFHEJM Vil De helst jeg skal ta’ Dem på ryggen – FRU MAJA Sludder! GODSEJER ULFHEJM – eller bære Dem på armene? FRU MAJA Kom nu ikke med sligt noget vås igen! GODSEJER ULFHEJM i indædt harme Jeg tog engang et ungt tøsebarn, – løfted hende op af gadesølen og bar hende på mine arme. På hænderne bar jeg hende. Vilde bære hende slig gennem hele livet; – på det at hun ikke skulde støde sin fod på nogen sten. For hun havde svært tyndslidte sko den tid jeg fandt hende – FRU MAJA Og alligevel så tog De hende op og bar hende på hænderne? GODSEJER ULFHEJM Tog hende op af skidtet og bar hende som jeg højest og varligst kunde. (med en brummende latter) Og véd De, hvad jeg fik til tak for det? FRU MAJA Nej. Hvad fik De da? GODSEJER ULFHEJM sér på hende, smiler og nikker Hornene fik jeg. Hornene, som De grangivelig kan se. – Er ikke det en pudsig historie, fru bjørnemorderske? FRU MAJA Å jo; nokså pudsig. Men jeg véd en anden historie, som er endda pudsigere. GODSEJER ULFHEJM Hvorledes er den historien da? FRU MAJA Den er sådan. Der var engang et dumt pigebarn, som havde både far og mor. Men et nokså tarveligt tilhold. Så kom der en stormægtig herremand ind i al denne tarveligheden. Og han tog pigebarnet på sine arme, – ligesom De, – og rejste langt, langt bort med hende – GODSEJER ULFHEJM Vilde hun så gerne være der, hvor han var? FRU MAJA Ja for hun var dum, sér De. GODSEJER ULFHEJM Og han var sagtens så’nt et rigtig dejligt mandfolk? FRU MAJA Å nej, han var sletikke så overvættes dejlig heller. Men han gik og bildte hende ind, at hun skulde få bli’ med ham op på det højeste berg, hvor der var lys og solskin over al måde. GODSEJER ULFHEJM Så han var bergstiger, han, den manden? FRU MAJA Ja han var det – på sin vis. GODSEJER ULFHEJM Og så tog han jentungen op med sig –? FRU MAJA kaster på nakken Joh – han tog hende herligt op med sig, kan De tro! Å nej, han narred hende ind i et koldt, klamt bur, hvor der hverken var sol eller fri luft, – syntes hun da, – men bare forgyldning og store, forstenede menneskespøgelser rundt væggene. GODSEJER ULFHEJM Det var, fanden fløjte mig, tilpass for hende! FRU MAJA Ja men synes De ikke det er en ganske pudsig historie alligevel? GODSEJER ULFHEJM sér en stund på hende Hør mig her, min gode jagtkammerat – FRU MAJA Nå? Hvad er det nu igen? GODSEJER ULFHEJM Skulde ikke vi to slå vore stakkers pjalter sammen? FRU MAJA Har godsejeren lyst til at bli’ lappeskrædder? GODSEJER ULFHEJM Ja såmæn har han så. Kunde ikke vi to prøve på at flikke fillerne sammen hist og her, – så vi fik ligesom et slags menneskeliv ud af det? FRU MAJA Og når så de stakkers laserne var rent udslidte, – hvad så? GODSEJER ULFHEJM slår ud med hånden Så står vi der, frit og frejdigt, – som de, vi selv er! FRU MAJA lér De med Deres bukkebén, ja! GODSEJER ULFHEJM Og De med Deres –. Nå, lad gå. FRU MAJA Ja kom, – lad os gå. GODSEJER ULFHEJM Stop! Hvor hen, kammerat? FRU MAJA Ned til hotellet, vel. GODSEJER ULFHEJM Og så bagefter? FRU MAJA Så siger vi hinanden pænt farvel og tak for følget. GODSEJER ULFHEJM Kan vi skilles, vi to? Synes De, vi kan det? FRU MAJA Ja De fik da ikke bundet mig, véd jeg. GODSEJER ULFHEJM Jeg har et slot at by’ Dem – FRU MAJA peger mod hytten Mage til det der? GODSEJER ULFHEJM Det er ikke ramlet sammen endnu. FRU MAJA Og al verdens herlighed kanské? GODSEJER ULFHEJM Et slot, siger jeg – FRU MAJA Tak! Slotte har jeg fåt nok af. GODSEJER ULFHEJM – med prægtige jagtmarker milevidt omkring. FRU MAJA Er der kunstværker også i det slottet? GODSEJER ULFHEJM langsomt Nej – kunstværker er der rigtignok ikke; men – FRU MAJA lettet Nå, det var endda godt! GODSEJER ULFHEJM Ja vil De så gå med mig, – så langt og så længe, jeg kræver? FRU MAJA Der er en tam rovfugl, som sidder vagt over mig. GODSEJER ULFHEJM vildt Ham skyder vi en kugle i vingen, Maja! FRU MAJA sér et øjeblik på ham og siger besluttet Så kom da og bær mig ned gennem dybet. GODSEJER ULFHEJM slår armen om hendes liv Det er højeste tid! Tågen er over os –! FRU MAJA Er vejen frygtelig farlig nedover? GODSEJER ULFHEJM Fjeldtågen er farligere. Hun river sig løs, går hen til kløften og sér ned, men farer hurtig tilbage. GODSEJER ULFHEJM går hende imøde og lér Nå, svimler det lidt for Dem? FRU MAJA mat Ja det også. Men gå derbort og sé udover. De to, som kommer – GODSEJER ULFHEJM går hen og bøjer sig ud over bergvæggen Det er jo bare Deres rovfugl – og hans fremmede dame. FRU MAJA Kan vi ikke slippe forbi dem, – uden at de sér os? GODSEJER ULFHEJM Ugørligt. Stien er altfor trang. Og her er ingen anden vej ned. FRU MAJA mander sig op Ja-ja, – så lad os trodse dem her da! GODSEJER ULFHEJM Talt som en ægte bjørnedræber, kammerat! Professor Rubek og Irene kommer til syne op over dybet i baggrunden. Han har sit plæd over skuldrene, hun en pelsværkskåbe kastet løselig over sin hvide dragt og en svaneduns hætte over hodet. PROFESSOR RUBEK endnu kun halvt synlig over fjeldkanten Hvad, Maja! Skal vi to mødes endnu en gang? FRU MAJA med påtagen sikkerhed Til tjeneste. Vær så god og kom nærmere. Professor Rubek stiger helt op og rækker hånden til Irene, som også kommer helt op på højden. PROFESSOR RUBEK koldt til fru Maja Du har altså været på fjeldet hele natten, du også, – ligesom vi? FRU MAJA På jagt har jeg været, ja. Du gav mig jo udgangslov. GODSEJER ULFHEJM peger hen imod dybet Er De gået op ad den stien der? PROFESSOR RUBEK Det så De jo. GODSEJER ULFHEJM Og den fremmede damen også? PROFESSOR RUBEK Ja forstår sig. (med et blik til fru Maja) Den fremmede damen og jeg agter ikke at gå på skilte veje herefter. GODSEJER ULFHEJM Véd De da ikke, at det er en dødsens vej, De er kommet –? PROFESSOR RUBEK Vi to prøvte den nu alligevel. For den så ikke videre slem ud i førstningen. GODSEJER ULFHEJM Nej, i førstningen er ingenting slemt. Men så kan en komme til en snevring, hvor en hverken véd frem eller tilbage. Og så står en fast, herr professor! Bergfast, som vi skytter kalder det. PROFESSOR RUBEK smiler og sér på ham Skal dette her betyde vismands tale, herr godsejer? GODSEJER ULFHEJM Vorherre bevare mig for at føre vismands tale. (indtrængende, peger op mod højden) Men sér De da ikke, at uvejret er over hoderne på os! Hører De ikke vindstødene? PROFESSOR RUBEK lytter Det lyder som forspillet til opstandelsens dag. GODSEJER ULFHEJM Det er stormkast fra tinderne, mand! Sé bare, hvor skyerne vælter sig og sænker sig. Snart ligger de omkring os som et liglagen. IRENE farer sammen Det lagen kender jeg. FRU MAJA trækker i ham Lad os sé at komme ned. GODSEJER ULFHEJM til professor Rubek Jeg kan ikke hjælpe flere end en. Hold til i hytten der sålænge – mens stormvejret står på. Så sender jeg folk op og henter Dem begge to. IRENE i skræk Henter os! Nej! Nej –! GODSEJER ULFHEJM barsk Ta’r Dem med magt, ifald det trænges. For det står om liv og død her. Nu véd De det. (til fru Maja) Kom så, – og giv Dem trøstig i kammeratens vold. FRU MAJA klynger sig til ham Å hvor jeg skal juble og synge, hvis jeg slipper helskindet ned! GODSEJER ULFHEJM begynder nedstigningen og råber til de andre Vent altså derinde i jagthytten, til mændene kommer med tauge og henter Dem. Godsejer Ulfhejm, med fru Maja i armene, klattrer skyndsomt men varligt ned i dybet. IRENE sér en stund med skrækslagne øjne på professor Rubek Hørte du det, Arnold? – Der vil komme mænd op og hente mig! Mange mænd vil komme herop –! PROFESSOR RUBEK Vær bare rolig, Irene! IRENE i stigende rædsel Og hun, den sortklædte, – hun vil også komme. For nu må hun ha’ savnet mig for længe siden. Og så vil hun gribe mig, Arnold! Og lægge mig i spændetrøjen. Ja, for den har hun med sig i kufferten. Jeg har selv sét den – PROFESSOR RUBEK Ikke noget menneske skal få lov til at røre dig. IRENE med et forvildet smil Å nej, – det har jeg nok selv et middel imod. PROFESSOR RUBEK Hvilket middel mener du? IRENE drager kniven frem Denne her! PROFESSOR RUBEK griber efter den Har du kniv –! IRENE Altid, altid. Både dag og nat. I sengen også. PROFESSOR RUBEK Giv mig den kniven, Irene! IRENE gemmer den Du får den ikke. Den kan jeg så godt finde brug for selv. PROFESSOR RUBEK Hvad vil du bruge den til her? IRENE sér fast på ham Den var bestemt for dig, Arnold. PROFESSOR RUBEK For mig! IRENE Da vi sad nede ved Taunitzer See i aftes – PROFESSOR RUBEK Ved Taunitzer –? IRENE Udenfor bondehuset. Og legte med svaner og vandliljer – PROFESSOR RUBEK Hvad så, – hvad så? IRENE – og da jeg hørte dig sige så isnende gravkoldt – at jeg ikke var andet, end en episode i dit liv – PROFESSOR RUBEK Det var dig, som sa’ det, Irene! Ikke jeg. IRENE vedbliver – da havde jeg kniven fremme. For jeg vilde støde den ind i ryggen på dig. PROFESSOR RUBEK mørkt Og hvorfor stødte du så ikke til? IRENE Fordi det gik forfærdende op for mig, at du alt var død – for længe siden. PROFESSOR RUBEK Død? IRENE Død. Død, du som jeg. Vi sad der ved Taunitzer See, vi to klamme lig – og legte med hinanden. PROFESSOR RUBEK Jeg kalder det ikke død. Men du forstår mig ikke. IRENE Hvor er da det brændende begær efter mig, som du stred og kæmped imod, da jeg stod fri frem for dig som den opstandne kvinde? PROFESSOR RUBEK Vor kærlighed er visselig ikke død, Irene. IRENE Den kærlighed, som er jordlivets, – det dejlige, vidunderlige jordlivs, – det gådefulde jordlivs, – den er død i os begge. PROFESSOR RUBEK lidenskabeligt Véd du vel, at just denne kærlighed – den syder og brænder i mig så hedt som nogensinde før! IRENE Og jeg? Har du glemt, hvem jeg er nu? PROFESSOR RUBEK Vær for mig, hvem og hvad du vil! For mig er du den kvinde, jeg drømmer at sé i dig. IRENE Jeg har stået på drejeskiven – nøgen, – og vist mig frem for mange hundreder af mænd – efter dig. PROFESSOR RUBEK Det var mig, som jog dig op på drejeskiven, – forblindet, som jeg dengang var! Jeg, som stilled det døde lérbilled over livets, – over kærlighedens lykke. IRENE sér nedad For sent. For sent. PROFESSOR RUBEK Ikke et hårsbred har alt det, som ligger imellem, forringet dig i mine øjne. IRENE med hævet hoved Ikke i mine heller. PROFESSOR RUBEK Ja hvad så! Så er vi jo fri. Og det er endnu tid for os at leve livet, Irene. IRENE sér tungt på ham Livsbegæret døde i mig, Arnold. Nu er jeg opstanden. Og spejder efter dig. Og finder dig. – Og så sér jeg, at du og livet ligger lig – ligesom jeg har ligget. PROFESSOR RUBEK Å hvor du er vildfarende! Livet i os og omkring os gærer og bruser som før! IRENE smiler og ryster på hodet Din unge opstandne kvinde kan sé hele livet ligge på ligstrå. PROFESSOR RUBEK slår armene voldsomt om hende Så lad os to døde leve livet en eneste gang til bunds – før vi går ned i vore grave igen! IRENE med et skrig Arnold! PROFESSOR RUBEK Men ikke her inde i halvmørket! Ikke her, hvor det stygge, våde lin blafrer omkring os – IRENE henreven i lidenskab Nej, nej, – op i lyset og i al den glitrende herlighed. Op til forgættelsens tinde! PROFESSOR RUBEK Der oppe vil vi fejre vor bryllupsfest, Irene, – du min elskede! IRENE stolt Solen må gerne sé på os, Arnold. PROFESSOR RUBEK Alle lysets magter må gerne sé på os. Og alle mørkets også. (griber hendes hånd) Vil du så følge mig, du min benådelses brud? IRENE som forklaret Jeg følger villig og gerne min hersker og herre. PROFESSOR RUBEK drager hende med sig Gennem tågerne må vi først, Irene, og så – IRENE Ja, gennem alle tågerne. Og så helt op til tårnets tinde, som lyser i solopgangen. Tågeskyerne sænker sig tættere om landskabet. Professor Rubek med Irene ved hånden stiger op over snebræen til højre og forsvinder snart inde i de lave skyer. Hvasse stormstød jager og hviner gennem luften. Diakonissen kommer frem oppe i stenstyrtningen til venstre. Hun standser der og sér sig taus og spejdende omkring. FRU MAJA høres juble og synge fjernt nede i dybet Jeg er fri! Jeg er fri! Jeg er fri! Mit fangenskabs liv er forbi! Jeg er fri som en fugl! Jeg er fri! Pludselig høres en tordenlignende larm oppe fra snebræen. Den glider og hvirvler i rasende fart nedover. Professor Rubek og Irene skimtes utydeligt at hvirvles med i snemasserne og begraves i dem. DIAKONISSEN udstøder et skrig, strækker armene mod de faldende og råber Irene! (står en stund taus, så slår hun kors foran sig i luften og siger) Pax vobiscum! Fru Majas jubel og sang lyder endnu fjernere op fra dybet.