Manuskriptet til «Gengangere» Regine. Hvad er det, du vil? Bliv stående der du står. Det driver jo af dig. Engstrand. Det er Vorherres regn det, barnet mit. Regine. Det er fandens regn, er det. E. Jøss' som du snakker, Regine. (halter et pår skridt fremover.) Men det var det jeg vilde sige – R. Klamp ikke så med den foden, menneske. Den unge herren sover ovenpå. E. Ligger han og sover nu? Midt på lyse dagen? R. Det kommer ikke dig ved. E. Jeg var på en svir igårkveld – R. Det tror jeg gerne. E. Ja, for vi mennesker er skrøbelige, barnet mit – R. Ja, vi er nok det. E. – og fristelserne er mange i denne verden, ser du. , Men endda så stod ja Gu' jeg ved arbejdet klokken halv sex idag tidligt. R. Ja, ja, se nu bare at komme dig afsted. Jeg vil ikke ha' at nogen skal træffe dig her. E. (et par skridt nærmere.) Nej Gu' om jeg går før jeg får snakket med dig. I eftermiddag blir jeg færdig med arbejdet dernede og så stryger jeg indover til byen med dampbåden inat – R. (mumler.) Lykke på rejsen. E. Tak for det, barnet mit. Imorgen skal jo asylet indvies og så blir her venteligvis ståk og styr med berusende drikke ser du. Og der skal ingen sige på Jakob Engstrand at han ikke kan han holde sig undaf når fristelsen kommer, ser du. R. Hå! E. Ja, for her møder jo så mange fine folk imorgen. Presten Manders er jo også ventendes. R. Han kommer alt idag. E. Ja ser du det. Og så vil jeg fan' ikke at han skal få noget at sige på mig, skønner du. R. Åhå, er det så fat. E. Hvadfornoget er fat. R (ser visst på ham.) Hvad er det nu for noget, du vil narre presten Manders til igen? E. Hys, hys; er du gælen? Vil jeg narre presten Manders til noget? Å nej; presten Manders er altfor snil en mand imod mig til det. Men det var det, jeg vilde snakke med dig om, ser du, at inat så rejser jeg altså hjem igen. R. Rejs jo før jo heller for mig. E. Ja, men jeg vil ha' dig med mig, Regine? R. (med åben mund.) Vil du ha' mig –? Hvad er det du siger? E. Jeg vil ha' dig med mig hjem, siger jeg. R. (hånsk.) Aldrig i evighed får du mig med dig hjem. E. Å, det skal vi nok få se. R. Ja, det kan du være viss på vi skal få se. Jeg, som er opvokset her hos kammerherinde Alving –! Jeg, som er næsten som et barn i huset her –! Skulde jeg flytte hjem til dig? Til et sligt hus? Fy da! E. Hvad fan' er det? Sætter du dig op imod din far, tøs? R. (halvt mumlende uden at se på ham.) Du har tidt nok sagt, at jeg ikke kom dig ved. E. Pyt; hvad vil du bry dig om det – R. Har du ikke mangen god gang skældt og kaldt mig for en –? Fi donc! E. Nej Gu' har jeg da aldrig brugt så grovt et ord ligevel. R. Å, jeg sandser nok hvad ord du har brugt. E. Ja, men det var jo bare når jeg var på en kant –. Fristelserne er mange i denne verden, Regine. R. Uh! E. Og så var det når din mor slog sig vrang. Nogenting måtte jeg da finde på at ærte hende med, barnet mit. Altid skulde hun være så fin på det. (hærmer) «Slip mig! Lad mig være!» «, , !» Jeg har tjent tre år hos kammerherre Alvings på Rosenvold, jeg!» (ler.) Jøss' bevar's; aldrig kunde hun da glemme at kaptejnen blev kammerherre mens hun tjente her. R. Stakkers mor, – hende fik du da tidsnok livet af. E. (svinger på sig.) Ja det forstår sig; jeg skal jo ha' skylden for alting. R. (vender sig bort, halvhøjt.) Uf –; og så det benet. E. Hvad siger du, barnet mit? R. Pied de mouton. E. Er det engelsk, det? R. Ja. E Ja-ja; lærdom har du fåt herude; og det kan komme godt med nu, det, Regine. R. (efter en kort taushed.) Og hvad var det så du vilde med mig i byen? E. Kan du spørge om, hvad en far vil med sit eneste barn? Er jeg ikke en enslig og forladt enkemand? R. Å, kom ikke til mig med sligt sludder. Hvorfor vil du ha' mig derind? E Jo, jeg skal sige dig, jeg har tænkt at slå ind på noget nyt nu. R (blæser.) Det har du prøvet så tidt; men lige galt blev det. E Ja, men denne gangen skal du bare se, Regine –. Fan' æte mig – R (stamper.) Lad være å bande! E Hys, hys; det har du så evig ret i, barnet mit. Det var bare det, jeg vilde sige, – jeg har lagt ikke så lidet penger op for arbejdet ved dette her nye asylet – R. Det er jo godt for dig, det. E. – for hvad skal en vel bruge skillingen til her på landsbygden? R. Nå, og så? E. Jo, ser du, så havde jeg tænkt at sætte de pengene i noget, som kunde lønne sig. Det skulde være en beværtning for sjøfolk – R. Uf da! E. En rigtig fin beværtning, skønner du; – ikke sligt noget svineri for matroser. Nej død og pine, – det skulde være for skibskaptejner og styrmænder og – og rigtig fine folk, ser du. R. Og så skulde jeg –? E. Du fik hjælpe til, ja. Bare for et syns skyld, skønner du. Du skal fan' ikke få det svært barnet mit. Du kan få det rakt som du vil ha' det. R. Ja vel, ja. E. Men fruentimmer må der være i huset, det er grejt, det. For om kvellerne skal vi jo ha' det lidt morosomt med sang og dans og sligt noget. Du må sanse på, det er vejfarendes sjømænder på verdens hav. (nærmere) Vær nu ikke dum og stå dig selv i vejen, Regine. Hvad kan det bli' til med dig herude? Kan det nytte dig til noget, at fruen har kostet lærdom på dig? Du skal jo passe ungerne på det nye asylet, hører jeg. Er det noget for dig, det? Har du slig glupende lyst til at gå og slide dig helseløs for de skidne ungernes skyld? R. Nej, gik det som jeg havde lyst til, så –. Nå, det kan vel komme! Det kan vel komme! E. Hvad er det for noget, som kan komme? R. Å bry' du dig ikke om det. – Er det mange penge, du har lagt dig op herude? E I et og alt kan det vel bli' så imellem syv og otte hundrede kroner. R. Det er ikke så ilde. E. Det er til at sætte sig ivej med, det, barnet mit. R. Tænker du ikke på at gi' mig noget af de pengene? E. Nej Gu' tænker jeg ikke på det, nej. R Tænker du ikke på at sende mig så my' som et stakkers kjoletøj engang. E. Kom og vær med mig ind til byen, du, så kan du få kjoletøjer nok. R. Pyt, det kan jeg gøre på egen hånd, hvis jeg har lyst til det. E. Nej, ved en fars vejledende hånd, det er bedre, Regine. Nu kan jeg få et pent hus i Lille Havnegade – et slags sjømandshjem, ser du. R Men jeg vil ikke være hos dig. Jeg har ikke noget med dig at bestille. Gå så! E. Du blev fan' ikke længe hos mig, barnet mit. Det er nok ikke så vel. Hvis du forstod at te dig da. Så vakker en tøs, som du er blet' R. Nå –? E Det vilde nok ikke vare længe før der kom en styrmand, – ja, kanske en kaptejn – R. Jeg vil ikke gifte mig med slige nogen. Sjømændene har ingen savoir vivre. E. Hvad er det du siger? R. Jeg siger, jeg kender sjømændene. E. Så lad være å' gifte dig med dem. Det kan lønne sig ligevel. Han – Engelskmanden – han i lystkutteren – han gav tre hundrede speciedaler, han; og hun var ikke vakkrere hun, end du. R. (imod ham.) Ud med dig! E (viger.) Nå, nå, du vil da vel ikke slå, ved jeg? R Jo! Snakker du om mor, så slår jeg. Ud med dig, siger jeg! (driver ham op mod havedøren) Og smeld ikke med døren. Den unge herren – E. Han sover, ja. Det er svært, som du bryr dig om den unge herren. – (vender sig) Hoho; det skulde da vel aldrig være så at han –? R Ud, og det fort! Du er ør, menneske. Nej, gå ikke den vejen. Der kommer pastor Manders. Nedover køkkentrappen med dig. E (mod højre) Ja ja, jeg skal så gøre. Men snak så med ham, som der kommer. Han er mand for at sige dig, hvad et barn skylder sin far. For jeg er nu din far ligevel, ser du. Det kan jeg bevise af kirkebogen. (han går ud til højre og lukker døren efter sig.) R (ser sig hastigt i spejlet, vifter sig med lommetørklædet og retter på sit kravebånd; derpå gir hun sig ifærd med blomsterne.) (Pastor Manders, i overfrakke og med paraply, samt med en liden rejsetaske i rem over skulderen, kommer gennem havedøren ind i blomsterværelset.) Pastor Manders Godmorgen, jomfru Engstrand! R. (vender sig glad overrasket) Nej, se, godmorgen, herr pastor! Er dampskibet alt kommet? Pastor M. Ja, det kom nu netop. Det er dog et fortrædeligt regnvejr, vi har nu om dagene. R Det er et så velsignet vejr for landmanden, herr pastor. Pastor M. Ja, det har De visst ret i. Det tænker vi byfolk så lidet på. (begynder at drage overfrakken af.) R Må jeg hjælpe? Se så. Å nej, hvor våd den er. Nu skal jeg bare hænge den op i forstuen. Og så paraplyen –. Den skal jeg slå op, så den kan bli tør. (Hun går ud i forstuen med sagerne. Pastor M. tager rejsetasken af og lægger den på en stol.) Pastor M Ah, det gjorde godt at komme i hus. Nå, her står dog alting vel til på gården? R Jo, mange tak. Pastor M Men dygtig travlt kan jeg tænke, i anledning af imorgen? R Å ja her er jo en del at gøre. Pastor M Og fru Alving er dog vel hjemme? R Ja kors; hun er bare ovenpå og passer chokolden for den unge herren – Pastor M Ja sig mig –; jeg hørte nede ved stoppestedet at Osvald skal være kommen. R. Ja, han kom iforgårs. Vi havde ikke ventet ham før som idag. Pastor M Og frisk og rask, vil jeg håbe? R. Jo tak, det er han nok. Men gruelig træt efter rejsen. Han har faret i et kør lige fra Paris –; jeg mener – han har kørt hele routen med et og samme træn. Jeg tror nok han sover lidt nu; så vi må nok tale en liden bitte smule sagte. Pastor M Hys, vi skal være så stille. R (idet hun flytter en lænestol tilrette ved borden.) Og så vær så god og sæt Dem, herr pastor, og gør Dem det mageligt. (han sætter sig; hun stiller en skammel under hans fødder) Se så. Sidder herr pastoren nu godt. Pastor M Tak, tak, jeg sidder fortræffeligt. (betragter hende) Hør, ved De hvad, jomfru Engstrand, jeg tror tilforladelig De er vokset siden jeg så Dem sidst. R. Synes herr pastoren det? Fruen siger at jeg har lagt mig ud også. Pastor M Lagt Dem ud? Nå ja, kanske lidt; – så passeligt. (kort ophold.) R Skal jeg kanske sige fruen til? Pastor M. Tak, tak, det haster ikke, mit kære barn. Nå, men sig mig nu, min gode Regine, hvorledes går det så Deres far herude? R Jo tak, herr pastor, det går ham nokså bra'. Pastor M Han var indom hos mig da han sidst var i byen. R. Jeg ved det. Han er altid så glad når han får tale med pastoren. Pastor M Og De ser da vel ned til ham om dagene? R Jeg? Jo, det gør jeg nok, så tidt jeg får stunder så – Pastor M Deres far er ingen rigtig stærk personlighed, jomfru Engstrand. Han trænger så inderligt til en ledende hånd. R Å ja, det kan gerne være, det. Pastor M. Han trænger til at ha' nogen om sig, som han kan holde af og hvis omdømme han kan lægge vægt på. Det har han selv erkendt. RFru A være af med mig o. s. v. – Men jeg ved ikke om det går an for en ung pige at styre huset for en enslig mandsperson – Pastor M Hvad! Men kære jomfru Engstrand, det er jo Deres far, her er tale om. R Ja det kan så være, men alligevel –. Ja, hvis det var i et godt hus og hos en rigtig reel herre – Pastor M. Men min kære Regine – R – en som jeg kunde nære hengivenhed for og være ligesom i datters sted – Pastor M Ja, men mit kære barn – R. For så vilde jeg nok gerne ind til byen igen.for her står jeg jo så alene; og herr pastoren kender jo selv til hvad det vil sige at stå alene i verden Og det tør jeg sige om mig selv at jeg er både flittig og villig. Ved ikke herr pastoren nogen slig plads for mig? Pastor M Jeg? Nej tilforladelig om jeg det ved. R Men kærre, kære herr pastor – tænk ialfald på mig dersom at – Pastor M (rejser sig) Jo, det skal jeg nok, jomfru Engstrand. R Ja, for – Pastor M Vil De kanske være så snil at hente fruen. R Nu skal hun komme straks, herr pastor. (hun går ud til venstre.) Pastor M (går et par gange op og ned i stuen, står en stund i baggrunden med hænderne på ryggen og ser ud i haven. Derefter kommer han atter han atter i nærheden af bordet, tar en bog og ser på titelbladet, studser, og ser på flere) Hm – ja så! (Fru Alving kommer ind gennem døren på venstre side.) Fru A (rækker ham hånden.) Velkommen, pastor! Pastor M Goddag, frue. Her har De mig, som jeg loved. Fru A Det var snildt af Dem at De kom så betids. Her er jo en hel del at ordne. Men hvor har De Deres koffert –? Pastor M Mit tøj står nede hos landhandleren; jeg blir der inat. Fru A Vil De virkelig ikke overnatte her denne gang heller? Pastor M Nej nej, frue ellers så mange tak; jeg blir dernede, som jeg plejer. Det er så bekvemt når jeg skal ombord igen. Fru A Nå, De skal få ha' Deres vilje. Men jeg synes da rigtignok ellers at vi to gamle mennesker – Pastor M Å Gud bevares, hvor De spøger. Ja, De er naturligvis glad idag. Først festdagen imorgen, og så har De jo fåt Osvald hjem. Fru A Ja, tænk Dem, hvilken glæde for mig. Det er nu over to år siden han var hjemme sidst. Og han har lovet mig at bli her hele vinteren over. Pastor M Nej, har han det. Det var jo smukt og sønligt gjort af ham. For det blir jo rigtignok noget andet end at levi i Rom og Paris, kan jeg tænke mig. Fru A Ja, men her har han sin mor. Å min kære velsignede gut, han har nok hjerte for sin mor, han. Pastor M Nå det vilde jo også være altfor sørgeligt om adskillelse og syslen med sådanne ting som kunst skulde sløve så naturlige følelser. Fru A. Ja, det må De nok sige; men nej såmæn har ikke det nogen nød med ham, ikke. Ja, nu skal det rigtig more mig at se, om De kan kende ham igen. Han kommer ned siden. Nu ligger han bare oppe og hviler sig lidt på sofaen; for han er dygtig træt efter rejsen. Men sæt Dem nu ned, kære herr pastor. Pastor M Tak. De har altså tid – Fru A Ja visst har jeg det. (hun sætter sig ved bordet.) Pastor M Godt; så skal De da se –. (går hen til stolen, hvor rejsetasken ligger, tar en pakke papirer op af den, sætter sig ved bordet og søger en ryddig plads for papirerne) Her har vi nu for det første – (afbrydende) Sig mig, fru Alving, hvorledes kommer de bøger her? Fru A De bøger? Det er bøger, som jeg læser i. Pastor M Læser De den slags bøger? Fru A Ja såmæn gør jeg det. Pastor M Føler De at De blir bedre og lykkeligere ved den slags læsning? Fru A Jeg føler, at jeg blir ligesom tryggere. Pastor M Det var mærkeligt. Hvorledes det? Fru A Jo for jeg får ligesom forklaring og bekræftelse på mangt meget af det, jeg selv går og tænker på. Ja, for det er det underlige, pastor Manders; der er egentlig sletikke noget nyt i disse bøger; der står ikke andet end det, som de fleste mennesker tænker og tror; det er bare det, at de fleste mennesker ikke gør sig rede for det eller ikke vil være ved det. Pastor M Nå du min Gud! Tror De for ramme alvor at de fleste mennesker –? Fru A Ja, det tror jeg rigtignok. Pastor M Ja, men dog ikke her i landet vel? Ikke her hos os? Fru A Å jo såmæn, her hos os også. Pastor M Nå det må jeg rigtignok sige – Fru A Men hvad har De da forresten egentlig at indvende imod de bøger – Pastor M Indvende? De tror dog vel ikke at jeg beskæftiger mig med læsning af denne natur? Fru A Det vil sige, De kender slettikke, hvad de fordømmer. Pastor M. Jeg har læst tilstrækkeligt om disse skrifter for at fordømme dem. Fru A Ja, men Deres egen mening – Pastor M Kære frue, der er mangfoldige tilfælde i livet, da man må forlade sig på andre; det er nu engang således her i verden. Hvorledes skulde det ellers gå med samfundene. Fru A Nej-nej, De kan ha' ret i det. Pastor M Forresten benægter jeg naturligvis ikke at der fra formens side kan være meget tiltrækkende ved deslige skrifter. Og jeg kan jo heller ikke fortænke dem i at De her i Deres ensomhed ønsker at gøre Dem bekendt med de åndelige strømninger, som foregår ude i den store verden – hvor De jo har ladet Deres søn færdes så længe, – men – Fru A Men –? Pastor M Men man taler ikke om det, fru Alving. Man behøver dog virkelig ikke at gøre hele verden alle og enhver regnskab for hvad man læser og hvad man tænker indenfor sine fire vægge. Fru A Nej, naturligvis; det mener jeg også. Pastor M Man har dog pligter ligeoverfor det samfund, man lever i. Har man en god og gavnlig livsgerning at arbejde for – og det burde vi allesammen ha', fru Alving – så skylder man denne livsgerning og man skylder sig selv at stå for samfundets øjne i et så ulasteligt lys, som muligt; thi er man ikke ulastelig, kommer man jo ingen vej med sine formål. Fru A Ja, det har De så aldeles ret i. Pastor M Tænk nu bare hvilke hensyn De skylder dette asyl, som De beslutted at oprette på en tid, da Deres meninger om de åndelige ting var vidt forskellige fra nu – så vidt jeg kan skønne da – Fru A Ja ja, det indrømmer jeg fuldkommen. Men det var om asylet Pastor M Det var om asylet vi skulde tale, ja. Altså forsigtighed, kære frue. Og nu går vi da over til vore forretninger. (åbner omslaget og tar en del papirer ud.) Ser De disse her? Fru A Dokumenterne? Pastor M Allesammen. Og i fuld stand. De kan tro, det har holdt hårdt at få dem i rette tid. Jeg har formelig måttet presse på. Autoriteterne er jo næsten pinlig samvittighedsfulde når det gælder afgørelser. Men her har vi dem altså. (blader i bunken.) Se her er thinglæst skøde på gårdparten Solvik, under herreggården Rosenvold, med påstående nyopførte husebygninger, skolelokale, lærerbolig og kapel. Og her er approbationen på legatet og på statuterne for stiftelsen. Vil De se – (læser:) Statuter for børnehjemmet «Kaptejn Alvings minde». Fru A (ser længe på papiret.) Der er det altså. Pastor M Jeg har brugt betegnelsen kaptejn og ikke kammerherre. Kaptejn ser mere bramfrit ud. Fru A Ja ja, ganske som De synes. Pastor M Og se her er sparebankbogen over den rentebærende kapital, som er afsat for at dække asylets faste udgifter, driftsomkostningerne altså. Fru A. Tak; men vær så snil at beholde den for bekvemmeligheds skyld. Pastor M Meget gerne. Jeg tænker, vi lar pengene bli stående i sparebanken for det første. Rentefoden er jo ikke meget tillokkende – fire procent på sex måneders opsigelse; hvis man senere kunde komme over en god panteobligation – det måtte naturligvis være første prioritet, og en som var utvivlsomt sikker – så kunde vi jo nærmere tales ved. Fru A Ja ja, kære pastor Manders; alt det skønner De bedst. Pastor M. Jeg skal ialfald ha' øjnene med mig. – Men så er der en ting til, som jeg flere gange har tænkt at tale med Dem om. Fru A Og hvad er det for noget? Pastor M Skal asylbygningerne assureres eller ikke? Fru A Ja naturligvis må de assureres. Pastor M Ja stop lidt, kære frue. Lad os se noget nærmere på sagen. Fru A Jeg holder alting assureret, både bygninger og løsøre og avling og besætning. Pastor M Selvfølgelig. På Deres egne ejendomme. Det samme gør jeg også – naturligvis. Men her, ser De, er det en ganske anden sag. Asylet skal jo dog ligesom helliges til en højere livsopgave – Fru A Ja men fordi om – Pastor M For mit eget personlige vedkommende vilde jeg naturligvis ikke finde det ringeste anstødeligt i at sikre os imod alle muligheder – Fru A Nej, det synes rigtignok jeg også. Pastor M Men hvorledes har det sig med stemningen hos folket her ude omkring? Den kender jo De bedre end jeg. Fru A Ja, stemningen – Pastor M Er her noget betragteligt antal af meningsbertigede – af virkelig meningsberettigede – som kunde ta' anstød af det? Fru A Ja, hvad forstår De egentlig ved virkelig meningsberettigede? Pastor M Nå jeg tænker nærmest på mænd i så vidt uafhængige og indflydelsesrige stillinger at man ikke kan undlade at tillægge deres meninger en viss vægt. Fru A Ja af sådanne findes her adskillige, som kanske nok kunde ta' anstød ifald – Pastor M Nå, ser De bare. Inde i byen har vi mangfoldige af den slags. Tænk bare på alle min embedsbroders tilhængere. Man kunde virkelig så såre let komme til at opfatte det, som om hverken De eller jeg havde den rette tillid til en højere styrelse. Fru A Ja, men for Deres vedkommende, kære herr pastor, ved De da ialfald med Dem selv at – Pastor M Ja jeg ved, jeg ved; jeg har min gode bevidsthed, det er sandt nok. Men vi vilde alligevel ikke kunne hindre en vrang udlægning. Og en sådan kunde igen lettelig komme til at øve en hæmmende indflydelse på selve asylgerningen. Fru A Ja, skulde det bli tilfældet så – Pastor M. Ikke at tale om det vanskelige – ja, jeg kan gerne sige det pinlige. Inde i byen beskæftiger alle de alvorlige kristne sig meget med denne asylsag. Asylet er jo delvis oprettet til gavn for byen også, og forhåbentlig vil det i en betragtelig grad komme til at lette vore komunale fattigbyrder. Men nu ved naturligvis alle mennesker derinde at jeg har været Deres rådgiver og har ledet alt det forretningsmæssige ved sagen. Min menighed kunde derfor så såre let få den tro, at jeg, deres egen prest – Fru A Ja, det vilde jo unægtelig være ubehageligt for Dem. Pastor M Ikke at tale om, at jeg aldeles ikke ved, hvorledes mine overordnede i kirken vilde stille sig til spørsmålet. Fru A Nå vel, kære pastor Manders; det hensyn er aldeles afgørende. Pastor M Altså ikke assurere? Fru A Nej; vi lar det være. Pastor M (læner sig tilbage i stolen) Men hvis nu ulykken engang var ude? En kan jo aldrig vide –. Vilde De så kunne oprette skaden igen. Fru A Nej, det siger jeg Dem rent ud, det vilde jeg aldeles ikke kunne. Pastor M Ja, men ved De hvad, fru Alving, – da er det igrunden et betænkeligt ansvar vi tar på os. Fru A Men synes De da at vi kan andet. Pastor M Nej, det er just tingen; vi kan egentlig ikke andet. Vi bør dog ikke udsætte os for et skævt omdømme; og vi har på ingen måde lov til at vække forargelse i menigheden. Fru A De, som prest, ialfald ikke. Pastor M Og jeg synes da virkelig også vi må stole på at en sådan anstalt har lykken med sig, ja, at den står under en særlig beskærmelse. Fru A Lad os håbe det, pastor Manders. Pastor M Skal vi altså la' det stå til? Fru A Ja visst skal vi så. Pastor M Godt. Som De vil. (noterer) Altså – ikke assurere. Fru A Det var ellers underligt at De kom til at tale om at assurere netop idag – Pastor M Jeg har tidt tænkt på det. Fru A – for igår havde vi sånær fåt en ildebrand dernede. Pastor M Hvad for noget! Fru A Nå, det havde forresten ingenting på sig. Der var gåt ild i noget høvlflis i snedkerværkstedet. Pastor M Hvor Engstrand arbejder? Fru A Ja. Han skal mangengang være så uforsigtig med fyrstikker, hører jeg. Pastor M Han har så mange ting i hodet, den mand, – så mange slags anfægtelser. Men en flink arbejder er han jo? Fru A Ja, det er han; så længe han er ædru. Pastor M Ja, den sørgelige svaghed. Men han er mangengang nødt til det for sit dårlige bens skyld, siger han. Sidste gang han var i byen, blev jeg virkelig rørt over ham. Han kom op til mig og takked mig så inderligt fordi jeg havde skaffet ham arbejde her, så han kunde få være sammen med Regine. Fru A Hende ser han nok ikke meget til. Pastor M Jo, han taler med hende hver dag, det sad han selv og fortalte. Fru A Ja ja, kan være. Pastor M Han føler så godt at han trænger til nogen, som kan holde ham tilbage når fristelsen nærmer sig. Det er det elskelige ved Jakob Engstrand, dette at han kommer så rent hjælpeløs til en og anklager sig for sin skrøbelighed. Sidst, han var oppe og talte med mig –. Hør, fru Alving, hvis det skulde være ham en hjertets fornødenhed at få Regine hjem igen – Fru A Regine! Pastor M – så må De ikke sætte Dem imod det. Fru A Jo, det sætter jeg mig rigtignok imod. Og desuden, Regine skal jo ha' en plads på asylet. Pastor M Men betænk, han er dog hendes far – Fru A Å, jeg ved bedre hvad slags far han har været for hende. Nej, til ham skal hun aldrig komme mere med min gode vilje. Pastor M Men kære frue, tag det da ikke så hæftigt. Det er jo som om De blev rent forskrækket – Fru A Det kan være det samme. Jeg har taget Regine til mig og hos mig blir hun. (lytter) Hys, kære pastor Manders, tal ikke mere om det. Jeg hører Osvald kommer i trappen. Nu vil vi bare tænke på ham. (Osvald Alving, med o høstfrakke på, med hat i hånden og en tændt stor merskumspibe, kommer fra venstre.) Osvald. Å, om forladelse – (tar piben af munden) God dag, herr pastor – Pastor M Ah – men er det virkelig –! Fru A Ja, hvad siger De om ham der, pastor Manders? Pastor M Jeg siger – jeg siger –; nej, men er det virkelig –? Osvald. Jo, det er virkelig den forlorne søn, herr pastor. Pastor M Men min kære unge ven – Osvald. Nå den hjemkomne søn da. Fru A Osvald tænker på dengang De havde så meget imod at han blev maler. Pastor M Nå, for menneskelige øjne kan jo mangt et skridt se betænkeligt ud – (ryster hans hånd) Nå, velkommen velkommen. Nej, min kære Osvald –; ja jeg må nok kalde Dem ved fornavn – Osvald. Ja, hvad skulde De ellers kalde mig. Pastor M Godt; det var det jeg vilde sige, min kære Osvald, De må ikke tro om mig at jeg ubetinget fordømmer kunstnerstanden. Jeg antager der er mange, som kan bevare sit indre menneske ufordærvet i den stand også. Osvald. Vi bør håbe det. Fru A (strålende fornøjet) Jeg ved en, som har bevaret både sit indre og sit ydre menneske ufordærvet. Se bare på ham, pastor Manders Osvald (driver opover gulvet.) Ja ja, kære mor, lad nu det være. Pastor M Nå tilforladelig – det kan ikke nægtes. Og så har De jo alt begyndt at få et navn; aviserne har ofte talt om Dem, og så overmåde gunstigt. Ja, det vil sige, i den sidste tid har det været ligesom lidt stille. Osvald (oppe ved blomsterne) Ja, jeg har ikke malet så meget på det sidste – Fru A En maler må jo også gøre studier imellem – Pastor M Jeg kan tænke mig det. Og så forbereder man sig på noget stort. O. Ja. Mor, skal vi snart spise? Fru A Snart, snart, min kære gut. Madlyst har han da. Gud ske lov. Pastor M Og smag for tobak også. O. Jeg fandt fars pibe, og så syntes jeg jeg måtte prøve den. ? – – d. . . – – . . Pastor M Aha, der har vi det altså – Fru A Hvilket? Pastor M Da Osvald stod der i døren med piben, var det som jeg så hans far lyslevende. O. Nej, virkelig? Fru A Å, hvor kan De dog sige det? Osvald slægter jo på mig. Pastor M Ja, men der er et drag ved mundvigerne, noget ved læberne, som minder så grangiveligt om Alving, ialfald nu han røger. Fru A Aldeles ikke. Osvald har snarere noget presteligt ved munden, synes jeg. Pastor M Å ja, å ja; mange af mine embedsbrødre har et lignende drag. Fru A Men sæt piben fra dig, min kære gut; jeg vil ikke ha' røg herinde. O. (gør så.) Gerne. Jeg vilde bare prøve den; for jeg har engang røgt af den som barn. Fru A Du? O. Ja; jeg var ganske liden dengang. Og så husker jeg, jeg kom op på kammeret til far en aften, han var så glad og lystig. Fru A Å, du husker ingenting. O. Jo, jeg husker tydeligt, han tog mig og satte mig på knæet og lod mig røge af piben. Røg gut, sa' han, – røg dygtigt, gut! Og jeg røgte alt hvad jeg vandt, til jeg kendte jeg blev ganske bleg og sveden brød ud i store dråber på panden. Da lo han så hjertelig godt – Pastor M Men sådan var sletikke Deres far på den tid. Fru A Nej visst ikke, nej. Det er bare noget Osvald har drømt. O. Nej, mor, jeg har sletikke drømt det. For – kan du ikke huske det – så kom du ind og bar mig ud i barnekammeret. Der fik jeg ondt og jeg så at du græd. Var far ofte så lystig? Pastor M I sin ungdom var han en særdeles livsglad mand. O. Og fik endda udrettet så meget i verden. Så meget godt og nyttigt. Den, der bare kunde få udrette halvparten så meget som far. Pastor M Ja, De har i sandhed taget en virksom og værdig mands navn i arv, min kære Osvald Alving. Nå, det vil forhåbentlig være Dem en spore – O. Det burde så være, ja. Pastor M Det var ialfald smukt af Dem, at De kom hjem til hans hædersdag. O. Det var da det mindste jeg kunde gøre. Fru A Og at jeg får beholde ham så længe, – det er nu det aller smukkeste – Pastor M Ja, De blir jo hjemme vinteren over, hører jeg. O. Jeg blir hjemme på ubestemt tid, herr pastor. – Å, det er dejligt at være kommen hjem! Fru A (strålende.) Ja, ikke sandt, du? Pastor M (ser deltagende på ham.) De kom tidligt ud i verden, min kære Osvald. O. Jeg gjorde det. Undertiden tænker jeg, om det ikke var for tidligt. Fru A Å sletikke. Det har en rask gut netop godt af. Og især en, som er eneste barn. Slig en skal ikke gå hjemme hos mor og far og bli' forkælet. Pastor M Det er et såre omtvisteligt spørsmål, fru Alving. Fædrenehjemmet er og blir dog barnets rette tilholdssted. O. Det må jeg rigtignok gi' pastoren ret i. Pastor M Se nu bare til Deres søn. Hvad har følgen været for ham. Han har aldrig fåt anledning til at lære et ordentligt hjem at kende. O. Nej, om forladelse, herr pastor, – der tar De aldeles fejl. Pastor M Så? Jeg trode De havde færdedes sågodtsom udelukkende i kunstnerkredsene. O. Det har jeg også. Pastor M Og mest iblandt de yngre kunstnere. O. Å ja vel. Pastor M Men jeg trode, de fleste af de folk ikke havde råd til at stifte familje og grundlægge et hjem. O. Der er adskillige af dem, som ikke har råd til at gifte sig, herr pastor. Pastor M Ja ja, det er jo det, jeg siger. O. Men de kan jo derfor ha' et hjem, Og det har også en og anden; og det et meget smukt og et meget lykkeligt hjem. Fru Alving (følger spændt, nikker, men siger intet) Pastor M Men det er sletikke ungkarlshjem jeg taler om. Ved et hjem forstår jeg et familjehjem, hvor en mand lever med sin hustru og sine børn. O. Ja eller med sine børn og med sine børns mor. Pastor M Men du forbarmende –? O. Nå? Pastor M Lever sammen med – sine børns mor! O. Ja, skulde han da forstøde sine børns mor? Pastor M Det er altså om ulovlige forhold, De taler; om disse såkaldte vilde ægteskaber? O. Jeg har aldrig mærket noget særdeles vildt ved de folks samliv. Pastor M Men hvor er det muligt at en vel opdragen mand kan bekvemme sig til at leve på den måde – lige for almenhedens øjne! O. Men hvad skal de da gøre? En fattig ung kunstner, – en fattig ung pige –; det koster mange penge at gifte sig. Hvad skal de så gøre? Pastor M Hvad de skal gøre? Jo, herr Alving, jeg skal sige Dem, hvad de skal gøre. De skulde holdt sig fra hinanden fra først af. O. Den tale kommer De ikke langt med hos unge varmblodige, forelskede mennesker. Pastor M Og så at autoriteterne tåler sådant noget! At det får lo til at ske åbenlyst! Havde jeg så ikke årsag til at være inderlig bekymret for Deres søn. O. Jeg vil sige Dem, herr pastor, – De kan komme i mange af disse uregelmæssige hjem, og De skal aldrig få høre et anstødeligt ord der. Men ved De, hvor jeg har fundet usædeligheden i kunstnerkredsene? Pastor M Nej, Gud være lovet! O. Nå, da skal jeg tillade mig at sige det. Jeg har fundet den, når en og anden af vore mønstergyldige ægtemænd og familjefædre kom derned på egen hånd for at more sig en smule, og så gjorde kunstnerne den ære at opsøge dem i deres tarvelige knejper. Da kunde vi få vide besked. De herrer vidste at fortælle os både om steder og om ting, som vi aldrig havde drømt om. Pastor M Hvad! Vil De påstå at hæderlige mænd her hjemmefra skulde –? O. Har De aldrig, når deslige hæderlige mænd kom hjem igen, hørt dem fortælle og beklage den overhåndtagende usædelighed derude. Pastor M Jo, naturligvis – Fru A. Det har jeg også hørt. O. Ja, man kan trygt tro dem på ordet. De herrer ved besked. (griber sig om hodet. Å, at det skønne herlige frihedsliv derude, – at det skal således tilsøles! Fru A Men kære Osvald, du må ikke forivre dig. O Nej, du har ret i det; det er ikke sundt – nu går jeg en lidet tur før bordet. Undskyld, herr pastor, De kan ikke sætte Dem ind i det; men jeg måtte gi mig luft engang. (han går ud gennem den anden dør tilhøjre.) Pastor M Så vidt er han altså kommen. Fru A (ser på ham og tier.) Pastor M (går op og ned) Han kaldte sig den forlorne søn. Ja, desværre, desværre. Fru A (som før) Pastor M Og hvad siger De til alt dette? Fru A Jeg siger at Osvald havde ret i hvert eneste ord. Pastor M Ret, ret! I sådanne grundsætninger! Fru A Her i min ensomhed har jeg lært at tænke ligedan, herr pastor. Men jeg har aldrig dristet mig til at udtale det. Nå godt og vel; min gut skal tale for mig. Pastor M De er en beklagelsesværdig kvinde, fru Alving. Men nu vil jeg tale et alvorsord til Dem. Nu er det ikke længer Deres forretningsfører og rådgiver, ikke Deres og Deres afdøde mands ungdomsven, som står for Dem; det er presten, således, som han stod for Dem i det mest forvildede øjeblik i Deres liv. Fru A Og hvad er det presten har at sige mig. Pastor M Jeg vil først ryste op i Deres erindring, frue. Tidspunktet er vel valgt. Imorgen er det tiårsdagen efter Deres mands død. Imorgen skal hædersmindet afsløres over den bortgangne. Imor gen skal jeg tale til hele den forsamlede skare; men idag vil jeg tale til Dem alene. Fru A Godt, herr pastor, tal. Pastor M Mindes De at De efter knapt et års ægteskab stod på afgrundens yderste rand? At De forlod Deres hus og hjem, at De flygted fra Deres mand, – ja, fru Alving, flygted, flygted , og nægted at vende tilbage til ham, så meget han end trygled og bad Dem om det. Fru A Har De glemt, hvor grænseløs ulykkelig jeg følte mig i dette første år. Pastor M Det er just den rette oprørsånd at kræve lykken her i livet. Vi skal gøre vor pligt, frue, og Deres pligt var at holde fast ved den mand, som De selv havde valgt, og til hvem De var knyttet ved hellige bånd. Fru A De ved godt, hvad slags liv Alving førte i den tid, hvilke udskejelser han gjorde sig skyldig i. Pastor M Det ved jeg vel, og jeg er den, som mindst billiger hans hans vandel i ungdomsårene. Men en hustru er ikke sat til at være sin husbonds dommer. Det havde været Deres skyldighed med ydmygt sind at bære det kors, som var blevet Dem pålagt. Men i det sted afkaster De i oprørskhed korstet, forlader den snublende, som De skulde have støttet, går hen og forspilder Deres navn og rygte, og – er nær ved at forspilde andres med. Fru A Andres? En andens, mener De nok. Pastor M Det var hensynsløst af Dem at søge tilflugt hos mig. Fru A Hos vor prest – hos vor husven – Pastor M Mest derfor. Ja, tak De Deres herre og Gud, at jeg besad den fornødne fasthed, at jeg fik Dem fra Deres overspændte forehavender og at det blev mig forundt at føre Dem tilbage på pligtens vej og hjem til Deres lovlige husbond. Fru A Ja, pastor Manders, det var visselig Deres værk. Pastor M Jeg var kun et ringe redskab i en højeres hånd. Og hvorledes har ikke det at jeg fik Dem bøjet ind under pligt og lydighed, hvorledes har ikke det vokset sig stort til velsignelse for alle Deres følgende levedage? Gik det ikke som jeg forudsagde Dem? Vendte ikke Alving sine forvildelser ryggen, således som det sømmer sig en mand? Leved han ikke siden den tid ulasteligt med Dem alle sine dage? Blev han ikke en velgører for denne egn, og hæved han ikke Dem således op til sig at De efterhånden blev en medarbejder i alle hans foretagender, og det en dygtig medarbejder, – å jeg ved det, fru Alving; den ros skal jeg gi' Dem. Men nu kommer jeg til det næste store fejltrin i Deres liv. Fru A Hvad vil De sige med det? Pastor M Ligesom De engang har fornægtet hustruens pligter, således har De siden fornægtet moderens. Fru A Ah – Pastor M De har været behersket af en uheldsvanger uafhængighedens ånd alle Deres dage. Al Deres tragten har været vendt imod det lovløse. Aldrig har De villet tåle noget bånd på Dem. Alt, hvad der har besværet Dem i livet har De hensynsløst og samvittighedsløst, afkastet, lig en byrde, De selv havde rådighed over. Det behaged Dem ikke længer at være hustru, og De rejste fra Deres mand. Det faldt Dem besværligt at være moder, og De sætter Deres barn ud til fremmede. Fru A Ja, det er sandt, det har jeg gjort. Pastor M Men derfor er De også bleven en fremmed for ham – Fru A Nej, nej, det er han ikke. Pastor M. Det er han, det må han være. Og hvorledes har De fåt ham ? Betænk Dem vel, fru Alving. De har forbrudt meget imod Deres mand; dette har De erkendt og rejser ham nu dette minde. Erkend også hvad De har forbrudt imod Deres eneste barn; det er endnu tid at føre ham tilbage fra forvildelsens stier. Oprejs, hvad der dog måske endnu kan oprejses i ham; thi i sandhed, De er en skyldbetynget moder, fru Alving. Dette har jeg anset det for min pligt at måtte sige Dem. (taushed.) Fru A (langsomt og roligt) De har nu talt, herr Pastor; og imorgen skal De tale offentligt til min mands erindring. Jeg skal ikke tale imorgen. Men nu vil jeg tale lidt til Dem, ligesom De har talt til mig. Pastor M Naturligvis, De vil fremføre undskyldninger for Deres færd – Fru A Nej. Jeg vil bare fortælle. Pastor M Nu –? Fru A Alt, hvad De nys har sagt om mig og min mand og om vort ægtskabelige samliv efterat De, som De kalder det, er noget som De jo sletikke ved af egen iagttagelse. Fra det øjeblik satte De – vor daglige husven – ikke mere Deres fod i vort hus. Pastor M De og Deres mand flytted jo herud til gården straks efter. Fru A Ja; og her komme aldig i min mands levende live. Her kom De først i forretninger, da De havde fåt med asylsagerne at bestille. Pastor M (sagte og usikkert.) Helene – skal dette være en bebrejdelse, så vil jeg bede Dem overveje – Fru A – de hensyn, De skyldte Deres stilling, ja. Og så at jeg var en bortløben hustru. Man kan aldrig være tilbageholdende nok ligeover for slige tvilsomme fruentimmer. Pastor M Kære – fru Alving, dette er en så umådelig overdrivelse – Fru A Det var ikke ment som nogen bebrejdelse fra min side. Jeg vilde bare sige det, at når De dømmer om de huslige anliggender her, så holder De Dem til den den almindelige gængse mening. Pastor M Nu ja vel; og hvad så? Fru A Men nu, Manders, nu vil jeg sige Dem sandheden. De skal kende den, De alene i den hele verden. Pastor M Og hvad er da sandheden? Fru A Sandheden er det at min mand døde lige så ryggesløs, som han havde levet alle sine dage. Pastor M (famler efter en stol) Hvad var det De sagde! Fru A Efter nitten års ægteskab lige så ryggesløs, som han var før De vied os. Pastor M Og disse ungdomsvildfarelser, – disse uregelmæssigheder, – udskejelser, om De vil, kalder De ryggesløst levnet. Fru A Vor huslæge brugte det udtryk. Pastor M Nu forstår jeg Dem ikke. Fru A Behøves ikke heler. Pastor M Det næsten svimler for mig. Hele Deres ægteskab, – hele dette mangeårige samliv med Deres mand skulde ikke være andet, end en overdækket afgrund. Fru A Ikke en smule andet. Nu ved De det. Pastor M Dette – det finder jeg mig sent tilrette i. – Det er som det svimler for mig. Men hvorledes var det da muligt at –? Hvorledes har alt dette kunnet holdes skjult? Fru A Det har også været min uophørlige kamp dag efter dag. Da jeg havde fåt Osvald, syntes jeg det blev ligesom noget bedre med ham. Men det vared ikke længe. Og nu måtte jeg jo kæmpe dobbet, kæmpe ligesom på liv og død for at ingen skulde få vide, hvad hans far var for et menneske. Og så ved De jo at Alving var en af disse hjertevindende personligheder, hvis levnet ikke bider på deres rygte. Men så, Manders –; det skal De også vide; – så kom det forfærdeligste. Pastor M Forfærdeligere end dette? Fru A Jeg havde båret over med ham, skønt jeg så godt vidste, hvad der gik for sig i løn udenfor huset. Men da så forargelsen kom indenfor vore egne fire vægge. Pastor M Hvad siger De! Her! Fru A Ja, her i vort eget hjem. Her, i denne stue, var det, at det gik op for mine øjne, som jeg aldrig havde tænkt mig mig muligt. Alving var derinde i spisestuen og vidste ikke af at jeg sad her. Døren stod på klem og pigen rydded af bordet. Da hører jeg med engang der blir sagt: Slip mig; – lad mig være! Pastor M Hvilken letsindighed! Å, men mere end en letsindighed har det ikke været, fru Alving. Tro mig på det. Fru A Jeg fik snart vide, hvad jeg skulde tro. Dette forhold havde følger, pastor Manders. Pastor M Og alt det i dette hus! I dette hus! Fru A Jeg havde tålt meget i dette hus. For at holde ham hjemme om aftenerne og – om nætterne måtte jeg gøre mig til kammerat i hans enslige svirelag oppe på kammeret. Der har jeg måttet drikke med ham, høre på hans uterlige sansesløse tale, kæmpe nævekampe med ham for at få ham tilsengs.. Pastor M At De har kunnet bære alt dette. Fru A Jeg havde mit barn at bære det for. Men da så den sidste forhånelse kom til, – da min egen tjenestepige –; da svor jeg ved mig selv, dette skal ha' en ende! Og så tog jeg magten i huset – hele magten – både over ham og over alt det øvrige. For nu havde jeg våben imod ham, ser De, – han turde ikke kny. Dengang var det, Osvald blev sat ud. Han var da sex–syv år gammel, og begyndte at lægge mærke til og gøre spørsmål, som børn plejer gøre. Alt dette kunde jeg ikke tåle, Manders. Jeg syntes barnet måtte forgiftes bare ved at ånde i dette tilsølede hjem. Derfor var det jeg satte ham ud. Og nu skønner De også hvorfor han aldrig fik sætte sin fod her hjemme så længe hans far leved. Der er ingen som ved, hvad det har kostet mig. Pastor M De har i sandhed prøvet livet. Fru A Jeg havde aldrig holdt det ud, hvis jeg ikke havde havt mit arbejde. Ja, jeg tør sige, at jeg har arbejdet. Alle disse forøgelser af jordegodset, alle forbedringerne, alle de nyttige indretninger, som Alving fik pris og berøm for, – tror De han havde fremfærd til sligt? Nej, nu vil jeg sige Dem det; jeg var den, som drev ham ivej; når han havde sine lysere mellemstunder; mig var det, som måtte hele læsset, når han så igen begyndte på sine udskejelser eller faldt sammen i jammer og ynkelighed. Pastor M Og over denne mand er det De rejser et æresminde. Fru A Ja, hvad synes De! Pastor M Hvor har De kunnet det? Fru A Der ser De den onde samvittigheds magt. Pastor M Den onde –? Fru A Det kom mig altid for som om det var umuligt andet, end at menneskene dog måtte ane sandheden. Derfor skulde asylet ligesom rydde al tvil afvejen. Og så havde jeg en grund til. Jeg vilde ikke at Osvald, at min egen gut, skulde ta' nogetsomhelst i arv efter sin far. Pastor M Det er altså for Alvings formue at – Fru A Ja; de beløb, jeg år efter andet har skænket til dette asyl, udgør netop det beløb – jeg, har regnet det nøje ud – som i sin tid gjorde kaptejn Alving til et godt parti. Pastor M Jeg forstår Dem – Fru A Det var købesummen –. Jeg vil ikke at de penge skal gå over i Osvalds hænder. Min søn skal ha' alting fra mig. (Osvald Alving kommer gennem den anden dør tilhøjre.) Fru A (imod ham.) Er du alt igen? Min kære kære gut! Osvald. Ja, jeg hører vi skal tilbords. Det var prægtigt. Regine. (fra spisestuedøren til højre) Her er kommet en pakke til fruen. (rækker hende den.) Fru A (med et blik på pastor Manders.) Festsangene til imorgen. Pastor M Hm – Regine. Og så er der serveret. ( (går ind i spisestuen igen.) Osvald Jeg får vel hjælpe med flaskekorkene. (han går ind i spisestuen, hvis dør glider halvt op efter ham.) Fru A Festsangene, pastor Manders. Pastor M (med foldede hænder.) Hvorledes jeg imorgen med frejdigt sind skal kunne holde min tale, det –! Fru A Å, det finder De nok ud af. Pastor M Ja, forargelse kan vi jo dog ikke vække. Fru A. Nej. Men så er også dette lange stygge komediespil tilende. Fra imorgen af skal det være, som om den døde aldrig havde levet i dette hus. Her skal ingen anden være, end min gut og hans mor. (Inde i spisestuen høres larmen af en stol, som væltes.) Regines stemme, (hvasst men dæmpet derinde) Osvald da! Er du gal. Din mor kan se dig. Slip mig. re! Fru A Ah –! (Hun ser forvildet af rædsel mod spisestuen. Osvald høres hoste og nynne derinde.) Pastor M Hvad! Hørte jeg ret, fru Alving – Fru A Gengangere. – Begge de døde – Pastor M Regine! Er hun –? Fru A. Ja. Kom. Ikke et ord –! (hun griber pastor Manders om armen og går vaklende henimod spisestuen.) Anden akt. (Samme stue. Regnen vedvarer fremdeles.) (Pastor Manders og fru Alving kommer ud fra spisestuen.) Fru A (endnu i døren.) Velbekomme, herr pastor. (taler ind i spisestuen) Kommer du ikke med, Osvald. O (indenfor.) Nej tak; jeg tror jeg går lidt ud. Fru A. Ja gør det; nu er det lidt opholdsvejr. (hun lukker spisestuedøren og går hen til forstuedøren og kalder) Regine? Regine. (udenfor.) Ja, frue? Fru A Gå ned i strygeværelset og hjælp med kransene. R Ja vel, frue. (Fru Alving forvisser sig om at hun går; derpå lukker hun døren.) Pastor M Han kan dog ikke høre noget derinde. Fru A Ikke når døren er lukket. Desuden så går han ud. Pastor M Jeg er endnu som fortumlet; jeg begriber ikke hvorledes jeg har kunnet synke en bid at den velsignede mad – Fru A Jeg ikke heller. Men hvad er her at gøre? Pastor M. Ja, hvad er at gøre? Fru A Jeg er overbevist om at endnu er ingen ulykke sket. Pastor M Men et usømmeligt forhold er det ligefuldt. Fru A Det hele er et løst indfald af Osvald, det kan De være viss på – Pastor M Ja, jeg er jo ikke så inde i deslige ting, men – Fru A Men ud af huset må hun naturligvis – Pastor M Det er en selvfølge. Fru A Men hvorhen? Vi kan da ikke forsvare at – Pastor M Hvorhen? Naturligvis, hjem til sin far. Fru A Til hvem, mener De – Pastor M Til sin –. Nej, men Engstrand er jo ikke –. Nej men kære frue, hvorledes er dette muligt? De må jo dog ta' fejl alligevel. Fru A Desværre; jeg tar ikke fejl i nogenting. Johanne måtte gå til bekendelse for mig; og Alving kunde ikke nægte. Men neddysses måtte det jo. Hun fik en temmelig rigelig sum for at tie. Resten sørged hun selv for. Hun fik gøre bekendtskab med snedker Engstrand, indbildte ham noget om en eller anden udlænding, som skulde have ligget her den sommer. Så blev hun og Engstrand viet i huj og hast. Ja, De vied dem jo selv. Pastor M Men hvorledes skal jeg da forklare mig –? Jeg husker tydeligt da Engstrand kom for at bestille vielsen. Han var så rent sønderknust og anklaged sig så bitterligt for den letsindighed, han havde gjort sig skyldig i. Fru A Ja, han måtte jo ta' skylden på sig. Pastor M Men en sådan uoprigtighed af ham! Og det imod mig! Det havde jeg tilforladelig ikke troet om Jakob Engstrand. Nå, jeg skal rigtignok ta' ham alvorligt for mig. Og så det usædelige i en sådan forbindelse! For penges skyld –. Hvor stort var det beløb, hun havde at råde over. Fru A Det var tre hundrede specier. Pastor M Ja, tænke sig bare, for lumpne tre hundrede specier at gå hen og la' sig ægtevie til en falden kvinde. Fru A Hvad siger De da om mig, som gik hen og lod mig vie til en falden mand? Pastor M Men Gud bevare os; hvad siger De; en falden mand. Fru A Tror De Alving var renere, da jeg gik med ham til alteret, end Johanne var, da Engstrand lod sig vie til hende? Pastor M Ja, men det er dog så himmelvidt forskellige ting – Fru A Sletikke så forskellige endda. Der var rigtignok stor forskel i prisen – lumpne tre hundrede daler og en hel formue. Pastor M Men at De kan stille noget så uligt sammen. De havde jo dog berådet Dem med Deres hjerte og med Deres slægtninge.※ ※Fru A Jeg trode De forstod hvorhen det, De kalder mit hjerte havde forvildet sig dengang. Pastor M Havde jeg forståt noget sådant, var jeg ikke bleven en daglig gæst i Deres mands hus. Fru A Hvorledes tror De en nittenårs pige beråder sig med sit hjerte; er en slig en skikket til at binde seg for hele livet? Pastor M Nå, men Deres mor da, og begge Deres søstre – Fru A Ja, det er sandt; de gjorde op regningen for mig. Å det er utroligt, hvor klart de forstod at bevise for mig, at det vilde være den rene dårskab at afstå et sligt tilbud. Om mor kunde se op nu og vidste, hvor al den herlighed havde båret hen. Pastor M Udfaldet kan ingen gøres ansvarlig for. Så meget står ialfald fast at Deres ægteskab blev stiftet overensstemmende med fuld lovlig orden. Fru A Ja, dette med lov og orden. Jeg tror mangengang, det er det, som volder alle ulykkerne her i verden. Pastor M Fru Alving, nu forsynder De Dem. Fru A Ja, det får så være; men jeg står ikke i det med alle disse bånd længer; jeg kan det ikke; jeg må arbejde mig ud til frihed. Jeg skulde aldrig lagt dølgsmål på As levnet Men jeg turde ikke andet dengang, for min egen skyld heller. Havde folk fåt noget at vide, så havde de sagt som så: stak kers mand, kan han bli andet end forfalden, han som har en hustru, der løber ifra ham. Pastor M Hvad mener De med det? Fru A Hvis jeg var den, jeg skulde være, hvis jeg ikke var så fejg, som jeg er, så tog jeg Osvald for mig og sa': hør, min gut, din far var et forfaldent menneske – Pastor M Men Gud forbarme sig – Fru A – og så fortalte jeg ham alt, hvad jeg har fortalt Dem. Pastor M Jeg er nær ved at oprøres over Dem, frue. Fru A Ja jeg ved det. Jeg ved det jo! Jeg oprøres selv ved den tanke. Så fejg er jeg. Pastor M Og De kalder det fejghed at gøre Deres ligefremme pligt? Har De glemt at et barn skal agte og elske sin fader og sin moder? Fru A Lad os ikke ta' det så almindeligt. Lad os spørge, skal Osvald agte og elske kammerherre Alving? Pastor M Er der ikke en røst i Deres morshjerte som forbyder Dem at nedbryde Deres søns idealer? Fru A Ja, men sandheden da? Pastor M Ja, men idealerne da? Fru A Å idealer, idealer! Hvis jeg bare ikke var så fejg, som jeg er! Pastor M Kast ikke vrag på idealerne, frue, – for det hævner sig hårdeligen. Og nu især Osvald. Osvald har nok ikke ret mange idealer, desværre. Men så meget har jeg kunnet skønne fra den tid, han sidst var hjemme at hans far står for ham, som et sådant ideal. Fru A Det har De ret i. Pastor M Og disse hans forestillinger har De selv næret, så vidt jeg kan skønne, i Deres breve – Fru A Ja, jeg var under pligten; derfor løj jeg for min gut år ud og år ind. Å, hvor fejg, hvor fejg jeg har været. Pastor M De har grundfæstet en lykkelig illusion hos Deres søn, fru Alving, – og det bør De sandeligen ikke skatte ringe. Fru A Hm, hvem ved om det nu er så bra' alligevel. – Men dette forhold til Regine må der ialfald ikke bli' noget af. Han skal ikke gå hen og gøre den stakkers pige ulykkelig. Pastor M Nej, du gode Gud, det vilde jo være forfærdeligt! Fru A Hvis jeg vidste, han mente det alvorligt, og at det vilde bli' til hans lykke – Pastor M Hvorledes? Hvad så –? Fru A – men det vilde det ikke bli'; for Regine er desværre ikke slig – Pastor M Nå, hvad så, hvad mener De! Fru A Hvis jeg ikke var så gudsjammerlig fejg, som jeg er, så vilde jeg sige til ham: gift dig med hende eller indret dig, som du vil; men bare ikke noget bedrag. Pastor M Men du forbarmende –! Et lovformeligt ægteskab endogså –! Noget så forfærdeligt –! Noget så uhørt –! Fru A Ja, siger De uhørt? Hånden på hjertet, pastor Manders; tror De ikke at der ude omkring i landet kunde findes adskillige ægtefolk, som er lige så nær i slægt? Pastor M Jeg forstår Dem ikke. Fru A Å jo såmæn gør De så. Pastor M Nå, De tænker på det mulige tilfælde at –. Ja, men sådant noget kan man jo aldrig vide – ialfald ikke med bestemthed. Men at De, en mor kunde ville tilstede at Deres søn – Fru A Men jeg vil det jo ikke, hører De; det er jo netop det jeg siger. Pastor M Nej, fordi De er fejg, som De udtrykker Dem; men hvis De altså ikke var fejg –! Du min skaber, – en så oprørende forbindelse! Fru A Ja, vi stammer nu forresten allesammen fra den slags forbindelser. Og hvem er det, som har indrettet det slig her i verden, pastor Manders? Pastor M Den slags ting drøfter jeg ikke med Dem, frue; for sådant har De ikke det rette sind. Men at De tør sige at det er fejgt af Dem – Fru A Stop et øjeblik, herr pastor. Jeg vil sige Dem, hvorledes jeg mente det. Jeg er fejg fordi der sidder dette gengangeragtige i mig, som jeg aldrig rigtig kan bli kvit. Det er alleslags gamle afdøde meninger, Pastor M Hvorledes? Hvad kaldte De det? Fru A Jeg syntes jeg så ligesom gengangere, da jeg hørte Regine og Osvald derinde. Men jeg tror næsten vi er gengangere allesammen, pastor Manders. Det er ikke bare det, som arves fra far og mor, som går igen, det er skolemesteren og presten, som går igen i os, og alle alleslags gamle afdøde meninger og sligt noget. Det er ikke levende i os, men det sidder i alligevel og vi kan ikke bli' det. Når jeg tar en avis og læser i, så er det ligesom jeg så gengangere smyge mellem linjerne. Der lever gengangere hele landet udover; der er så tykt af dem som sand. Og så er vi så gudsjammerlig fejge allesammen. Pastor M Aha, udbyttet af Deres læsning. Å, disse afskyelige oprørske, fritænkerske skrifter! Fru A Der tar De fejl, kære pastor ; De er selv den mand som fik ægget mig at tænke, og det skal De ha' tak og pris for. Pastor M Jeg! Har jeg lært Dem – Fru A Ja, da De tvang mig ind under det, som De kaldte pligt og lydighed.※ Pastor M Skulde det være vindingen af mit livs tungeste strid. Fru A Kald det heller Deres jammerlige nederlag. Pastor M Det var mit livs største sejr, Helene; sejren over mig selv. Fru A Det var en forbrydelse imod os begge. Pastor M At jeg sagde: gå hjem til Deres husbond, da De kom forvildet og sagde: her er jeg. Tag mig Fru A Ja Pastor M Vi to forstår ikke hinanden. Fru A Ikke nu længer ialfald. Pastor M Aldrig, aldrig har jeg i mine lønligste tanker engang set Dem anderledes end som en andens ægtefælle. Fru A Ja – tro det? Pastor Manders Helene. Fru A En går sig selv så let af minde. Pastor M Ikke jeg. Jeg er den samme som jeg altid var. Fru A Ja, ja, ja – lad os ikke tale om gamle dage. Nu sidder De til op over ørene i kommissioner og bestyrelser; og jeg går her og kæmper med gengangere både indvendig og udvendig. Pastor M De ydre må vi først tænke. Efter alt, hvad jeg med forfærdelse har hørt af Dem idag, kan jeg ikke for min samvittighed forsvare at lade en ung ubefæstet pige forblive i Deres hus en time længer. Fru A Synes De ikke det var bedst, om vi kunde få hende forsørget? Jeg mener – sådan godt gift. Pastor M Utvilsomt. Jeg tror det vilde være i alle henseender ønskeligt for hende. Regine er jo nu i den alder, da –; ja, jeg forstår mig jo ikke på det, men – Fru A Regine blev tidligt voksen. Pastor M Ja, gjorde hun ikke det? Det svæver mig for at hun var påfaldende stærkt udviklet i legemlig henseende da jeg forberedte hende til konfirmation. – Men foreløbig må hun ialfald hjem; under sin fars opsigt –; nej, men Engstrand er jo ikke –. At han – at han således kunde fordølge sandheden for mig. (Det banker på den anden dør tilhøjre.) Fru A Hvem kan det være. Kom ind. Snedker Engstrand (i døren.) Jeg ber' så my' om forladelse, men – Pastor M Aha! Hm – Fru A Er det Dem, Engstrand? Engstrand – der var ingen af pigerne tilstede og så tog jeg mig den dristige friheden at banke lige på. Fru A Nå ja ja. Kom ind. Vil De tale med mig om noget? E Nej ellers så mange tak. Det var nok med pastoren jeg gerne vilde tale et lidet ord. Pastor M (går op og ned.) Hm. Ja så. De vil tale med mig? Vil De det. E Ja, jeg vilde så fælt gerne – Pastor M Nå; må jeg spørge, hvad det er for noget? E Jo, det var det, herr pastor, at nu har vi fåt opgør dernede. Mangfoldig tak, frue! – Og nu er vi færdig med altingen, og så synes jeg det vilde være så pent og passeligt om vi, som har arbejdet så oprigtigt sammen al denne tiden, – jeg synes vi skulde slutte med en liden andagt ikveld. Pastor M En andagt? Nede i asylet? E Ja, synes kanske ikke pastoren det er passeligt så – Pastor M Jo viss synes jeg det; men – hm – E Jeg har selv brugt at holde lidt andagt dernede om kveldene – Fru A Har De? E Ja en gang imellem; slig en liden opbyggelse at kalde for. Men jeg er jo en ringe gemen man, og har ikke rigtig gaverne, Gud bedre det, – og så tænkte jeg at siden herr pastor Manders just var herude så – Pastor M Ja, ser De, snedker Engstrand, jeg må først gøre Dem et spørsmål. Besidder De den rette stemning for en sådan sammenkomst. Føler De Deres samvittighed fri og let. E Å Gu' hjælpe os, det er nok ikke værd at snakke om samvittigheden, herr pastor. Pastor M Jo, det er just den vi skal tale om. Hvad svarer De så? E Ja samvittigheden – den kan være fæl, den, sommetider. Pastor M Nå, det erkender De da ialfald. Men vil De så uforbeholdent sige mig, hvorledes hænger det sammen med Regine? Fru A Manders! Pastor M Lad De mig – (gør en beroligende bevægelse.) Engstrand Med Regine! Jøss', hvor ræd De gør mig da! (til fru A) Det er da vel aldrig galt fat med Regine! Pastor M Det vil vi håbe –; men jeg mener, hvorledes hænger det sammen med Dem og Regine? De går jo og gælder for hendes far nå? E Ja herr pastoren ved jo dette med mig og salig Johanne Pastor M Ingen fordrejelser af sandheden længer. Deres afdøde gik til bekendelse for fru Alving før hun kom af tjenesten. Eng. Nå så –! Gjorde hun det alligevel. Pastor M De er altså afsløret, Engstrand. E Og hun, som både svor og bandte på – Pastor M Bandte hun! E Nej, hun bare svor, men det så inderlig oprigtigt. Pastor M Og i alle disse år har De fordulgt sandheden for mig. Fordulgt den for mig, som så ubetinget har fæstet lid til Dem i et og alt. E Ja, desværre, jeg har nok det. Pastor M Har jeg fortjent dette af Dem, Engstrand? Har jeg ikke stedse været redebon til at tjene Dem med råd og dåd, så vidt det stod i min magt? Svar! Har jeg ikke det? E Det havde nok ikke set godt ud for mig mangengang, om jeg ikke havde havt pastor Manders. Pastor M Og så lønner De mig på en sådan måde. Får mig til at indføre uefterretteligheder i ministerialbogen og forholder mig siden gennem alle disse år de oplysninger, som De var både mig og sandheden skyldig. Deres færd har været aldeles uforsvarlig, Engstrand; og fra nu af er det ude mellem os. E (med et suk.) Ja, det er vel det, kan jeg skønne. Pastor M Ja, for hvorledes vilde De vel kunne retfærdiggøre Dem? a E Måtte jeg få lov til at gøre herr pastoren et bitte lidet spørsmål? Pastor M Nå ja, spørg. E Er det ikke ret og rigtigt af en mand, at han oprejser den faldende? Pastor M Jo, selvfølgelig. E Og er ikke en mand skyldig at holde sit oprigtige ord? Pastor M Jo visselig er han det; men – E Den gangen, da Johanne var faldet i ulykke desformedelst denne Engelsmanden – eller kanske han var en Amerikaner, eller en Russer, som de kalder det, ja, så kom hun ind til byen. Stakker, hun havde kastet vrag på mig før en gang. Stakkar J. hun var et verdensbarn, hun, og så på det, som vakkert var – Og jeg stakkar havde jo den skavanken i bes. Pastoren ved jo, jeg havde dristet mig op på en dansesal, hvor sjøfarendes matroser færdedes og formaned dem til et nyt levnet – P. M. Jeg ved det, Engstrand, de rå mennesker kasted Dem ned ad trapperne. Den skavanken bærer De med ære Men nu betrode hun sig til mig under grædendes tårer og tænders gnidsel. Jeg må sige , herr pastoren det gjorde mig så hjertelig ondt at høre på. Pastor M Nu? Og så? E Ja, så sa' jeg til hende: Amerikaneren han er omflakkendes på verdens hav, han. Og du, Johanne, sa' jeg, du har begået et syndefald og er en falden skabning. Men Jakob Engstrand, sa' jeg, han står på to reelle ben, han; – ja, det mente jeg nu slig som en lignelse, herr pastor. Pastor M Jeg forstår Dem så godt, Engstrand. Bliv De bare ved. E Ja, så var det jeg oprejste hende og ægtevied hende oprigtigt for at ingen skulde få vide hvor vildfarendes hun havde været med udlændinger. Pastor M Alt dette var såre smukt handlet af Dem. Jeg kan blot ikke billige at De kunde bekvemme Dem til at modtage penge – E Penge? Jeg? Aldrig en styver! Pastor M (spørgende til fru A) Men –? E Nå så, – , det er rigtigt ligevel; nu sanser jeg det. Johanne havde nok nogle skillinger. Men så sa' jeg, nej, Johanne, sa' jeg, mammon, det er syndens sold, det; det usle guldet – eller papirsedler, hvad det var for noget, – det slænger vi i Amerikaneren igen. Men han var borte over det vilde hav, herr pastor. Pastor M Var han det, min gode Engstrand. E Ja vel. Og så blev jeg og Johanne enige om at de pengene skulde gå til at opdrage barnet for; og så blev det da også; og jeg kan gøre regnskab og rigtighed for hver evig eneste skilling – Pastor M Men dette forandrer jo sagen meget betydeligt. E Slig hænger det sammen, herr pastor. Og jeg tør nok sige jeg har været en far for Regine, så langt mine kræfter rak da, – for jeg er en skrøbelig mand, desværre. Pastor M Nå nå, min kære Engstrand – E Å jo, jeg tør nok sige at jeg har opdraget barnet og levet kærligt med salig Johanne og øvet hustugten, som skrevet står. Men aldrig kunde det da falde mig ind at gå op til pastor Manders og gøre mig til af at jeg havde øvet en god gerning engang i verden, jeg også. Nej, når sligt hændes Jakob Engstrand, så tier han stille med det. Desværre, det går ikke så ofte på. Og når jeg kommer til pastor Manders, så har jeg det at snakke om, som galt og skrøbeligt er. For jeg siger det, som jeg sagde nylig, samvittigheden kan være fæl en gang iblandt. Pastor M Ræk mig Deres hånd, Jakob Engstrand – E Å Jøss, herr pastor – Pastor M Ingen omsvøb. (trykker hans hånd) Se så! E Og hvis jeg så pent og vakkert turde be' pastoren om forladelse – Pastor M De? Nej tvertimod; det er mig, som skal bede Dem om forladelse – E Å men nej kors da! Pastor M Jo, jo, jo! Og det gør jeg af hele mit hjerte. Tilgiv mig, at jeg så ukærligt kunde miskende Dem! Og gid jeg så sandt kunde vise Dem et eller andet tegn på min velvilje. E Vilde herr pastoren det? Pastor M Med den allerstørste fornøjelse – E Ja for så var der rigtignok lejlighed nu. Med de fattige pengene, jeg har tjent herude, tænker jeg på at grundlægge et slags sjømandsasyl inde i byen. Fru A Vil De? E Ja, det som et slags asyl at kalde for. Fristelserne er så mange for den unge sjømanden, som vandrer på egen hånd. Men i dette her huset hos mig skulde han få være som under en fars opsigt. Pastor M Hvad siger De til det, fru Alving. E Det er jo ikke stort, jeg har at fare med, Gud bedre det – men hvis jeg bare kunde få en godgørendes håndsrækning så – Pastor M Ja ja, lad os tale sammen om det. Dette her interesserer mig i højeste grad. Gå De nu foran og gør alting istand, så skal vi ha' en opbyggelig stund sammen. Nu tror jeg nok, De har den rette stemning. E Jeg synes ligesom det, ja. Og så farvel, frue, og tag rigtig godt vare på Regine for mig. (visker en tåre af øjet) Salig Johannes barn – hm, det er underligt med det – men det er lige rakt som om hun var vokset fast til hjerterødderne mine. Ja-mænd er det så, ja. (han hilser og går stille ud gennem den anden dør til højre.) Pastor M Nå, hvad siger De så om den mand, fru Alving? Det var en ganske anden forklaring, vi der fik. Fru A Ja det var det rigtignok. Pastor M Der ser De, hvor overmåde varsom man må være med at fordømme et medmenneske. Men det er da også en inderlig glæde at oplyses om at man har taget fejl. Eller hvad siger De? Fru A Jeg siger, De er og blir et stort barn, Manders. Pastor M Jeg? Fru A (lægger begge hænder på hans skuldre.) Og jeg siger, jeg kunde ha' lyst til at slå begge armene om halsen på Dem. Pastor M (trækker sig hurtigt bort.) Nej, nej, Gud velsigne Dem –; deslige lyster – Fru A (med et smil) Å, De skal ikke være ræd for mig. Pastor M (ved bordet): De har stundom en så overdreven måde at udtrykke Dem på. Nu vil jeg først samle dokumenterne sammen og lægge dem i min taske (gør som han siger.) Se så. Og nu farvel sålænge. Hav øjnene med Dem når Osvald kommer tilbage. Jeg ser siden op til Dem. Fru A (drager et suk, rydder lidt op i stuen og vil gå ind i spiseværelset, men standser med et udråb i døren:) Osvald, sidder du endnu ved bordet! Osvald (i spisestuen.) Jeg røger bare min cigar ud. Fru A Jeg trode, du var gået lidt opover vejen. Osv. I sligt vejr? (klingren af glas derine; fru Alving lar døren stå åben og sætter sig med sit strikketøj på sofaen ved vinduet. Oosv. (derinde.) Var det ikke pastor Manders som gik nu nyligt? Fru A Jo, han gik ned på asylet. Osv: Hm. (klang af glas og karaffel igen.) Fru A (med et bekymret øjekast.) Kære Osvald, du skulde vogte dig for den likør. Den er stærk. Osv. Den er god imod fugtigheden. Fru A Vil du ikke heller komme ind til mig. Osv. Jeg må jo ikke røge derinde. Fru A Cigar ved du jo godt du må røge. Osv: Ja ja, så kommer jeg da.. Bare en bitte liden dråbe til. – Se så. (Osvald kommer med sin cigar ind i stuen.) Fru A Du skulde ikke bli siddende så længe ved bordet, Osvald. Osv. Men jeg synes, det er så hyggeligt, mor. Tænk, for mig, som er kommen hjem, at sidde ved mors eget bord, i mors stue, og spise mors dejlige mad. Fru A Min kære, kære gut! Osv. (hæftigere.) Og hvad skal jeg ellers ta' mig til her? Jeg kan ikke bestille noget – Fru A Ja, kan du ikke det? Osv. I sligt gråvejr? Uden at der falder et solblink hele dagen? (går henover gulvet.) Å, det, ikke at kunne arbejde – Fru A Det var nok ikke rigtig vel betænkt af dig, at du kom hjem. Osv. Jo, mor; det måtte så være. Fru A Ja, for jeg vilde da ti gange heller undvære den lykke, at ha' dig hos mig, end at du skulde – Osv: Men sig mig nu, mor, – er det da virkelig så stor en lykke for dig at ha' mig hjemme? Fru A Om det er en lykke for mig! Osv. (hæftigere.) Jeg synes, det måtte næsten være det samme for dig enten jeg var til eller ikke. Fru A Og det har du hjerte til at sige til din mor, Osvald. Osv. Ja, men du har da så godt kunnet leve mig foruden før. Fru A Ja, jeg har levet dig foruden; – det er sandt. (Taushed. Osvald går frem og tilbage på gulvet.) Osv (standser ved hende.) Mor, må jeg få lov at sidde i sofaen hos dig? Fru A (gør plads for ham.) Ja, kom du, min kære gut. Osv (sætter sig.) Nu må jeg sige dig noget, mor. Fru A (spændt) Nu vel! Osv. (stirrer frem for sig.) For jeg kan ikke gå og bære på det længer. Fru A På hvad for noget? Hvad er det? Osv: (som før) Jeg har ikke kunnet komme mig for at skrive til dig om det; og siden jeg kom hjem – Fru A Osvald, hvad er dette for noget! Osvald Både igår og idag har jeg prøvet at skyde tankerne fra mig – slå mig løs. Men det går ikke. Fru A (rejser sig.) Nu skal du tale, Osvald! Osv (drager hende ned på sofaen igen.) Bliv siddende; så vil jeg prøve på at sige dig det. – Jeg har klaget så over træthed efter rejsen – Fru A Nu ja! Hvad så? Osv. Men det er ikke det, som fejler mig; ikke nogen almindelig træthed – Fru A (vil rejse sig.) Du er da ikke syg, Osvald! Osv. (drager hende atter ned.) Bliv siddende, mor. Tag det bare roligt. Jeg er ikke rigtig syg heller; ikke sådan, hvad man almindelig kalder syg. (slår hænderne sammen over hodet) Mor, jeg er åndelig nedbrudt, ødelagt, – jeg kan aldrig komme til at arbejde mere. (han kaster sig med hænderne for ansigtet ned i hendes skød og brister i hulkende gråd.) Fru A Osvald! Se på mig! Nej, nej, dette er ikke sandt! Osv. (ser op.) Aldrig kunne arbejde mere! Aldrig – aldrig! Være som levende død! Mor, kan du fatte noget så forfærdeligt? Fru A Min ulykkelige gut! Hvorledes er dette forfærdelige kommet over dig? Osv. (sætter sig atter oprejst.) Ja, det er just det, jeg umuligt kan fatte og begribe. Jeg har aldrig ført noget stormende liv. Det skal du ikke tro om mig, mor! Det har jeg aldrig gjort. Fru A Det tror jeg heller ikke, Osvald. Osv: Og så kommer dette over mig alligevel! Denne forfærdelige ulykke! Fru A Å men det vil rette sig, min kære velsignede gut. Det er ikke andet end overanstrængelse. Du kan tro mig på det. Osv. Det trode jeg også i førstningen; men det er ikke så. Fru A Fortæl mig fra ende til anden. Osv. Det vil jeg også. Fru A Hvad tid mærked du det først? Osv. Det var straks efter jeg havde været hjemme sidst og var kommen ned til Paris igen. Jeg begyndte at føle de voldsomste smerter i hodet – mest her i baghodet, syntes jeg; Det var som om en trang jernring blev spændt om nakken og opover. Fru A Og så? Osv. I førstningen trode det ikke var andet, end den sædvanlige hodepine, som jeg så tidt havde lidt af da jeg var i opvæksten. Fru A Ja, ja – Osv. Men det var ikke så; det mærked jeg snart. Jeg kunde ikke arbejde længer; jeg vilde begynde nyt billede; men al min kraft var som lamet; jeg kunde ikke samle mig til faste forestillinger; det svimled for mig, – løb rundt. Så gik jeg til lægen, – og af ham fik jeg vide besked. Fru A Hvorledes, mener du? Osv. Det var en af de første læger dernede. Jeg måtte da fortælle ham, hvorledes jeg følte det, og så begyndte han at gøre mig en hel del spørsmål, som jeg syntes sletikke kom sagen ved, tilsidst sa' han: der har lige fra fødselen af været noget ormstukket ved Dem; – han brugte netop udtrykket vermoulu. Fru A (spændt.) Hvad mente han med det? Osv: Jeg forstod det heller ikke, og bad ham om en nærmere forklaring. Og så sa' den gamle cyniker – (knytter hånden) Å –! Fru A Hvad sa' han? Osv. Han sa', fædrenes synder hjemsøges på børnene. Fru A (rejser sig langsomt op) Fædrenes synder –! Osv. Jeg havde nær slåt ham i ansigtet – Fru A (går henover gulvet.) Fædrenes synder – Osv. (smiler tungt.) Ja, hvad synes du? Naturligvis forsikred jeg ham at der aldeles ikke kunde være tale om sligt noget. Men tror du han gav sig for det? Nej, han blev ved sit, og det det var først da jeg havde taget frem dine breve og oversat for ham alle de stykker, som handled om far – Fru A Og da –? Osv. Ja da måtte han selvfølgelig indrømme at han var på vildspor, og så fik jeg vide sandheden. Den ubegribelige sandhed! Selvforskyldt. Der var ingen anden forklaring mulig, sa' han. Det er det forfærdelige. Uhelbredelig ødelagt for hele livet – for min egen ubesindigheds skyld. Alt, hvad jeg vilde udrettet i verden – ikke at turde tænke på det engang, – ikke at kunne tænke på det. – Å, samvittighedskvaler er dog det forfærdeligste af alt. (han kaster sig på ansigtet ned i sofaen.) Fru A (vrider hænderne og går taus frem og tilbage.) Osv (efter en stund, ser op og blir halvt liggende på albuen.) Havde det endda været noget nedarvet, – noget, som en ikke selv kunde gøre for. Men dette her! På en så skammelig måde at ha' sløset bort sin egen lykke, sin egen sundhed, alting i verden, – sit eget liv –! Fru A Nej, nej, min kære velsignede gut; det står ikke så fortvilet til med dig, som du tror. Osv. Å, du ved ikke –. (han rejser sig og går hen til hende.) Og så det, mor, at jeg skal volde dig al den sorg! Mangen gang har jeg næsten ønsket og håbet, at du igrunden ikke brød dig så stort om mig – Fru A Jeg, Osvald, min eneste gut –! Osv. (griber begge hendes hænder og kysser dem.) Ja, ja, jeg ser det nok. Nu, da jeg er kommet hjem, ser jeg det jo. Og det er noget af det tungeste for mig. – Men nu vil vi ikke tale mere om det. Jeg tåler ikke at tænke længe på det af gangen. – Skaf mig noget at drikke, mor! (han går opover gulvet.) Fru A Drikke! Hvad vil du drikke, Osvald? Osv. Å, hvadsomhelst. Du har jo noget kold punch i hust. Fru A Ja, men min kære Osvald! Osv: Sæt dig ikke imod det, mor. Jeg må ha' noget at skylle alle disse nagende tankerne ned med. (går op i blomsterværelset) Og så – så mørkt, som her er. Fru A (ringer på en klokkestreng tilhøjre.) Osv: Og dette uophørlige regnvejr. Uge efter uge kan det jo vare ved; hele måneder. Aldrig få se et solglimt. De gange jeg har været hjemme mindes jeg aldrig jeg har set solen skinne. Fru A Osvald, du tænker på at rejse fra mig! Osv. Hm –. (drager vejret tungt.) Jeg tænker ikke på nogenting. Regine (fra spisestuen.) Ringte fruen? Fru A Ja; lad os få lampen ind. Regine. Straks, frue. Den er alt tændt. (går ud.) Fru A (går hen til Osvald.) Osvald, vær ikke forbeholden imod mig. Osv. Det er jeg jo ikke, mor; jeg synes jeg har sagt dig så meget. Regine (bringer lampen og sætter den på bordet.) Fru A Hør, Regine, du kunde hente os op en halv flaske champagne. Regine. Vel, frue. (går ud igen.) Osv (tar fru Alving om hodet.) Det er som det skal være. Jeg vidste nok, du vilde ikke la' din gut tørste. Fru A Du min stakkers kære Osvald; hvorledes skulde jeg kunne nægte dig noget nu? Osv: Er det sandt, mor? Mener du det? Fru A Hvorledes? Hvilket? Osv. At du ikke vilde kunne nægte mig nogen ting? Fru A Men kære Osvald – Osv. Hys, hys. Regine (bringer en brikke med en halv flaske champagne og to glas, som hun sætter på bordet.) Skal jeg åbne –? Osv: Nej tak, det skal jeg selv. (Regine går ud igen.) Fru A Osvald, hvad var det, du mente – jeg ikke måtte nægte dig –? Osv. (beskæftiget med at åbne flasken.) Først et glas – eller to. (korken springer; han skænker i det ene glas og vil skænke i det andet.) Fru A (holder hånden over det.) Tak, – ikke for mig. Osv: Nå, så for mig da! (han tømmer glasset, fylder det pånyt og tømmer det atter, derpå sætter han sig ved bordet.) Fru A Nu, Osvald –? Osv. (uden at se på hende.) Hør, mor; jeg syntes du og pastor Manders var så underlig – stilfærdige ved middagsbordet. Fru A La' du mærke til det? Osv: Ja. Hm –. (efter en kort taushed) Sig mig, – hvad synes du om Regine? Fru A Hvad jeg synes? Osv: Ja, er hun ikke prægtig? Fru A Kære Osvald, du kender hende ikke så nøje som jeg –. Osv. Nå? Fru A Regine fik desværre gå for længe hjemme. Jeg skulde taget hende til mig tidligere. Osv. Ja, men er hun ikke prægtig at se på, mor? Fru A Regine har mange og store fejl – Osv. Å ja, hvad gør det? (han drikker igen.) Fru A Men jeg holder af hende alligevel; og jeg har ansvaret for hende; jeg vilde ikke for alt i verden at hun skulde komme noget til. Osv: (springer op) Mor, Regine er min eneste redning! Fru A (rejser sig.) Hvad mener du med det? Osv Jeg kan ikke gå her og bære al denne sjælekval alene. Fru A Har du ikke din mor til at bære den med dig? Osv. Jo, det tænkte jeg; og derfor kom jeg også hjem til dig. Men det går ikke på den måden. Jeg ser det; det går ikke. Jeg holder ikke mit liv ud her! Fru A Osvald! Osv. Jeg må leve anderledes, mor. Derfor må jeg bort ifra dig. Jeg vil ikke du skal se på det. Fru A Min ulykkelige gut! Å men Osvald, så syg som du er – Osv. Ja, var det bare sygdommen, så blev jeg nok hos dig mor. For du er min bedste ven i verden. Fru A Ja, ikke sandt, Osvald, er jeg ikke det! Osv Men det er alle kvalerne, naget, – og så den store dødelige angst. Å – denne forfærdelige angst! Fru A Angst? Hvilken angst? Hvad mener du? Osv. Å du må ikke spørge mig om mere. Jeg ved det ikke. Jeg kan ikke beskrive det for dig. Fru A (går over mod højre og trækker i klokkestrængen) Osv. Hvad vil du? Fru A Jeg vil min gut skal være glad, vil jeg. Han skal ikke gruble. (til Regine, som kommer i døren.) Mere champagne. En hel flaske. (Regine går.) Osv. Mor! Fru A Tror du ikke vi forstår at leve her på gården også? Osv. Er hun ikke prægtig at se på? Slig, som hun er bygget! Og så kærnesund. Fru A (sætter sig ved bordet.) Sæt dig, Osvald, og lad os tale roligt sammen. Osv (sætter sig.) Du ved nok ikke, mor, at jeg har en uret at gøre god igen mod Regine. Fru A Du! Osv. En liden ubetænksomhed. Meget uskyldigt forresten. Da jeg sidst var hjemme – Fru A Ja? Osv. – så spurte hun mig så ofte om Paris og jeg fortalte hende da et og andet dernedefra. Så husker jeg, at jeg en dag kom til at sige: skulde De ikke selv ha' lyst til at komme derned? Fru A Nu? Osv Jeg så at hun blev ganske blussende rød og så sa' hun: jo, det havde jeg rigtignok lyst til. Ja ja, svarte jeg, det kan der nok bli råd for – eller noget sligt. Fru A Nu ja? Osv. Jeg havde naturligvis glemt det hele; men da jeg iforgårs kom til at spørge hende om hun var glad over at jeg skulde bli' så længe hjemme – Fru A Ja? Osv. Da så hun så besynderligt på mig og så spurgte hun: men hvad blir der så af min rejse til Paris. Fru A Hendes rejse! Osv. Og så fik jeg ud af hende at hun havde taget sagen alvorligt, at hun havde gået her og tænkt på mig hele tiden, og at hun havde lagt sig efter at lære fransk – Fru A Derfor altså –. Osv. Mor, da jeg så den prægtige, smukke, kærnefriske pige stå der for mig – ja, for hun har udviklet sig umådeligt i disse to år, – at hun stod der ligesom med åbne arme færdig til at ta' imod mig. Fru A Osvald! Osv. Da gik det op for mig at i hende var der redning, for jeg så der var livsglæde i hende. Fru A (studsende.) Livsglæde –? Regine (fra spisestuen med en champagneflaske.) Jeg er undskylde at jeg blev så længe; men jeg måtte i kælderen – (sætter flasken på bordet.) Osv. Og hent så et glas til. Reg. (ser forundret på ham.) Der står fruens glas, herr Alving. Osv. Ja, men hent et til dig selv, Regine. Regine (farer sammen og kaster et lynsnart sky sideblik til fru Alving.) Osv. Nå? Regine (sagte og nølende) Er det med fruens vilje –? Fru A Hent glasset, Regine. (Regine går ud i spisestuen.) Osv: (ser efter hende.) Har du lagt mærke til, hvorledes hun går? Så fast og – frejdigt – Fru A Dette sker ikke, Osvald! Osv. Den sag er afgjort. Det ser du jo. Det nytter ikke at tale imod. Regine (kommer ind med et tomt glas, som hun beholder i hånden.) Osv. Sæt dig, Regine. Reg (ser på fru Alving.) Sæt dig ned. Reg (sætter sig på en stol ved spisestuedøren og beholder fremdeles det tomme glas i hånden.) Fru A Osvald, – hvad var det du sa' om livsglæden? Osv: Ja, livsglæden, mor, – det er noget, som de ikke kender til herhjemme. Fru A Jeg tror det næsten. Osv. Den – og så arbejdsglæden. Ja, det er nu igrunden den samme ting. Men den kender de heller ikke noget til her. Fru A Det har du også ret i. Osv. Her går de og lærer os at arbejdet er en straf for vore synder og at livet er en jammerlig ting, som vi er bedst tjent med at komme ud af jo før jo heller. Fru A En jammerdal, ja. Og det gør de det også til. Osv. Men alt det kender de ikke noget til derude. Derude kan det kendes som noget så jublende lyksaligt, bare det, at være til i verden. Mor, har du lagt mærke til, at alt det, jeg har malet, har drejet sig om livsglæden? Der er lys og solskin og søndagsluft. Derfor er jeg ræd for at bli' her hjemme hos dig, mor. Alt det, som er oppe i mig, vilde arte ud i styghed her. Fru A, (som spændt har lyttet, springer op og siger, med store tankefulde øjne:) Nu ser jeg det! Osv. Hvad ser du? Fru A Nu ser jeg det; og nu kan jeg tale! Osv (går hen til hende.) Mor, jeg forstår dig ikke. Fru A Nu kan jeg tale. Nu skal du vide alt. Og så kan du vælge. Osvald! Regine! Osv. Vær stille. Pastoren – Pastor Mander (kommer gennem den anden dør tilhøjre.) Se så, nu har vi havt en hjertens hyggelig stund dernede. Osv. Vi også. Pastor M Engstrand må hjælpes med dette sømandshjem. Regine må flytte til ham og – R Nej tak, herr pastor. Pastor M (lægger nu først mærke til hende) Hvad –? Her, – og med et glas i hånden! R (sætter hurtigt glasset fra sig.) Pardon –! Osv. Regine flytter med mig, herr pastor. Pastor M Men du forbarmende –! R Jeg kan ikke gøre for det, herr pastor. Fru A Det sker ikke; for nu kan jeg tale. Pastor M Og det vil De! Nej, nej, nej! Fru A Nu kan jeg det. Og der skal ingen idealer falde. Osv. Mor, hvad er det du skjuler for mig! R (lyttende) Frue! Hør! Der er nogen, som skriger udenfor. (går op i blomsterværelset.) Osv (mod vinduet tilvenstre) Hvad er der påfærde? Hvor kommer den lysningen fra? R (råber.) Det brænder i asylet. Fru A (mod vinduet.) Brænder! Pastor M Brænder? Umuligt. Jeg var jo nylig dernede. Osv Hvor er min hat? Nå, det kan være det samme. Fars asyl –! (han løber ned gennem haven.) Fru A Mit tørklæde, Regine! Det brænder i lys lue. Pastor M Forfærdeligt! Fru Alving, det er straffen over dette syndens hus. Fru A Ja, ja visst. Kom, Regine! (hun og Regine skynder sig ud tilhøjre.) Pastor M (slår hænderne sammen.) Og så ikke assureret! (ud samme vej.) Tredje akt. (Stuen som før. Alle dørene står åbne. Lampen brænder fremdeles på bordet. Mørkt udenfor; kun en svag ildskimmer tilvenstre i baggrunden.) (Fru Alving, med sit sjal over hodet, står oppe i blomsterværelset og ser ud. Regine, ligeledes med et stort tørklæde om sig, står lidt bag hende.) Fru A Brændt altsammen. Lige til grunden. Regine. Det brænder endnu i kælderne. Fru A At ikke Osvald kommer op. Der er jo ingenting at redde. Reg Skal jeg kanske gå ned til ham med hatten? Fru A Har han ikke sin hat engang? Reg (peger ud i forstuen.) Nej, der hænger den. Fru A Så lad den hænge. Nu må han dog komme op. Jeg vil selv se efter. (hun går ud gennem havedøren.) Pastor Manders (kommer fra forstuen.) Er ikke fru Alving her? Reg Nu gik hun netop ned i haven. Pastor M Dette er den forskrækkeligste nat, jeg har oplevet. Reg Ja, er det ikke en gruelig ulykke, herr pastor? Pastor M Å tal ikke om det! Jeg tør knapt tænke på det engang. Reg Men hvorledes kan det være gåt til –? Pastor M Spørg mig ikke, jomfru Engstrand! Hvorledes kan jeg vide det? Vil De også –? Er det ikke nok at Deres far –? Reg Hvad han? Pastor M Å, han har næsten gjort mig fortumlet i hodet– Engstrand (kommer gennem forstuen.) Herr pastor – Pastor M (vender sig forskrækket.) Er De efter mig her også! Eng Ja, jeg må Gud døde mig –! Å Jøss da! Men dette her er så farligt, herr pastor! Pastor M (går frem og tilbage) Desværre, desvære? Reg Hvad er det for noget? Engst Å det kom af denne her andagten, ser du. (sagte.) Nu har vi 'en, barnet mig. (højt.) Og så at jeg skal være skyld i at pastor Manders blev skyld i sligt noget. Pastor M Men jeg forsikkrer Dem, Engstrand – Engst Men der var jo ingen andre end pastoren, som rørte ved lysene dernede. Pastor M Ja, det påstår De. Men jeg kan tilforladelig ikke erindre at jeg havde et lys i min hånd. Engst Og jeg, som så så grangiveligt at pastoren tog lyset og snød det med fingrene og slængte tanen lige bort i høvelflisene. Pastor M Dette er det mig umuligt at begribe. Det er desuden ikke min vane at pudse lys med fingrene. Engst Ja, det så fælt uvorrent ud, gjorde det. Men kan det da bli' så rent farligt, herr pastor? Pastor M (går frem og tilbage.) Å spørg mig ikke. Engst (går med ham.) Og så har jo ikke pastoren assurert det heller? Pastor M (fremdeles gående) Nej, nej, nej; det hører De jo. Engst (følger med) Ikke assurert. Og så gå bent bort og stikke varme på det altsammen! Jøss', Jøss', for en ulykke! Pastor M (tørrer sveden af panden.) Ja, det må De nok sige, Engstrand. Engst Og så at sligt skulde hænde sig med en velgørendes anstalt, som skulde været til nytte for både by og bygd, som de siger. Bladene vil nok ikke fare fint med pastoren. Pastor M Nej, det er just det jeg går og tænker på. Det er næsten det værste af det altsammen. Alle disse hadefulde angreb og beskyldninger –! Å, det er forfærdeligt at tænke sig til! Fru Alving (fra havedøren.) Han er ikke at formå til at gå fra slukningen. Pastor M Ah, er De der, frue. Fru A Så slap De dog at holde Deres festtale, pastor Manders. Pastor M Å jeg skulde så gladeligen – Fru A (dæmpet.) Det var bedst, at det gik, som det gik. Dette asyl var ikke blevet til nogen velsignelse. Pastor M Tror De ikke? Fru A Tror De det? Pastor M Men det var dog en overmåde stor ulykke alligevel. Fru A Vi vil tale kort og godt om det som en forretningssag. – Venter De på pastoren, Engstrand? Engst (ved forstuedøren.) Ja, jeg gør nok det. Fru A Så sæt Dem ned så længe. Engst Tak, jeg står så godt. Fru A De rejser nu formodentlig med dampskibet? Pastor M Ja. Det går om en times tid. Fru A Vær da så god at ta' alle papirerne med Dem igen. Jeg vil ikke høre et ord mere om denne sag; jeg har fåt andre ting at tænke på – Pastor M Fru Alving – Fru A Siden skal jeg sende Dem fuldmagt til at ordne alting som De selv vil. Pastor M Det skal jeg så inderlig gerne påtage mig. Legatets oprindelige bestemmelse må jo nu forandres. Fru A Det forstår sig. Pastor M Ja, så tænker jeg, jeg ordner det så, at ejendommen Solvik tilfalder landsognet; den kan altid gøres nyttig til et eller andet. Og pengene i sparebanken anvender jeg til et eller andet øjemed, som kunde være til gavn for byen. Fru A Som De vil. Engst Tænk på mit sjømandshjem, herr pastor. Pastor M Ja, tilforladelig, De siger noget. Nå, det må nøje overlægges. Engst Nej fan' ikke overlægge –. Å Jøss da – Pastor M Og jeg ved jo desværre ikke, hvor længe jeg får med de sager at bestille. Om ikke den offentlige mening tvinger mig –. Det beror jo altsammen på udfaldet af brandforhørerne. Fru A Hvad? Pastor M Og det lar sig aldeles ikke på forhånd beregne. Engst (nærmere.) Å jo såmæn gør det så. For her står Jakob Engstrand og jeg. Pastor M Ja ja, men –? Engst Og Jakob Engstrand er ikke den mand, som svigter sin sjælesørger i nødens stund, som de kalder det. Pastor M Nej, nej, dette kan jeg tilforladelig ikke tillade. Engst Å det blir nu så alligevel, herr pastor. Jeg ved en, som har taget skylden på sig for andre engang før, jeg. Pastor M Jakob! (trykker hans hånd) De er en sjelden personlighed. Nå De skal også bli' forhjulpen til Deres sømands-asyl; det kan De lide på. Engst (vil takke men kan ikke for rørelse.) Pastor M (hænger rejsetasken om skuldren.) Engst (ved spisestuedøren, sagte til Regine.) Følg med mig, tøs! Du skal få leve som guld i et æg. Regine (kaster på nakken.) Merci! (hun går ud i forstuen og henter pastorens rejsetøj.) Pastor M Lev vel, fru Alving, og gid ordenens og lovlighedens ånd må vende tilbage til denne bolig. Fru A Farvel, Manders! (Hun går op imod blomsterværelset, idet hun ser Osvald komme ind gennem havedøren.) Engst (idet han og Regine hjælper pastoren ydertøjet på) Farvel da, barnet mit. Og skulde der komme noget på med dig, så ved du hvor Jakob Engstrand er at finde. (sagte) Lille Havnegaden, hm –! (til fru Alving og Osvald) Og huset for de vejfarendes sjømænderne, det skal kaldes «Kammerherre Alvings hjem», det. Og får jeg styre det huset※ il, så tør jeg love at det skal bli' salig kammerherren værdigt – ※ efter mine funderinger Pastor M (i døren) Hm; hm. Kom så, Engstrand. Farvel; farvel. (han og Engstrand går ud gennem forstuen) Osv: (går henimod bordet.) Hvad var det for et asyl, han talte om? Fru A Det er en anstalt, som han og pastor Manders vil oprette. Osv: Det vil brænde op, ligesom alt dette her. Fru A Hvor falder du på det? Osv: Alting vil brænde. Der blir ingenting tilbage, som minder om far. Jeg går også og brænder op. Regine (ser studsende på ham.) Fru A Osvald! Du skulde ikke blevet så længe dernede, min stakkers gut. Osv. (sætter sig ved bordet.) Jeg tror næsten, du har ret i det. Fru A Lad mig tørre dit ansigt, Osvald; du er ganske våd. (hun tørrer ham med sit lommetørklæde) Osv. (ser ligegyldig frem for sig) Tak, mor. Fru A Er du ikke træt, Osvald? Vil du kanske sove? Osv (hæftigt.) Nej, nej, ikke sove! Jeg sover aldrig. (tungt) Det kommer tidsnok. Fru A Ja, du er rigtignok syg, min velsignede Osvald. Rg Er herr Alving syg. Osv. Og så luk alle dørene. Denne dødelige angst – Fru A Luk, Regine. (Regine lukker og blir stående ved forstuedøren.) Fru A (rykker en stol hen til Osvalds og sætter sig hos ham) Se så, nu vil jeg sidde hos dig – Osv. Ja, gør det. Og Regine skal også bli' inde. Regine skal altid være om mig. Hun skal gi' mig håndsrækningen. Fru A Håndsrækningen? Osv Ja, – når det behøves. Fru A Osvald, har du da ikke din mor til at gi' dig en håndsrækning? Osv. Du? (smiler.) Nej, mor, den håndsrækning gir du mig ikke. (ler) Du! (hæftigt) Hvorfor vil du ikke sige du til mig, Regine? Hvorfor kalder du mig ikke Osvald? Regine (sagte.) Jeg tror ikke fruen vilde like det. Fru A Om lidt skal du få lov til det, Regine! og sæt dig her hos os, du også. R (sætter sig nølende på den anden side af bordet.) Fru A Og nu, du min stakkers forpinte gut, nu skal jeg ta' byrderne af dit sind – Osv Du, mor? Fru A Alt det, du kalder for nag og anger og bebrejdelser – Osv. Og det tror du, du kan? Fru A Ja, nu kan jeg det, Osvald. Du kom før til at tale om livsglæden; og da gik der ligesom et nyt lys op for mig over alle tingene i hele mit liv. Osv. Dette forstår jeg ikke noget af. Fru A Du skulde ha' kendt din far da han var ganske ung løjtnant. I ham var livsglæden oppe du! Osv Ja, det ved jeg. Fru A Det var som et søndagsvejr bare at se på ham. Og så den ustyrtelige kraft og livsfylde, som var i ham. Osv. Og så –? Fru A Og så måtte sligt et livsglædens barn, – for han var som et barn dengang, – han måtte gå her hjemme i en halvstor by, som ingen glæder havde at byde på, men bare fornøjelser. Måtte gå her uden at ha' noget livsformål; – han havde bare et embede. Ikke øjne noget arbejde, han kunde kaste sig over. Han havde bare forretninger. Ikke eje en eneste kammerat, som var mægtig at føle hvad livsglæde er for noget; bare dagdrivere og svirebrødre – Osv. Mor – Fru A Så kom det, som det måtte komme. Osv. Og hvorledes måtte det komme? Fru A Du sagde selv før iaftes, hvorledes det vilde gå med dig om du blev hjemme. Osv. Vil du dermed sige at far –? Fru A Din stakkers far fandt aldrig noget afløb for al den overmægtige livsglæde, som var i ham. Jeg bragte heller ikke søndagsvejr ind i hans hjem. Osv. Ikke du heller! Fru A De havde lært mig noget om pligter og sligt, som jeg har gåt her og troet på så længe. Alting så munded det ud i pligterne, – i mine pligter og i hans pligter og –. Jeg er ræd jeg har gjort hjemmet uudholdeligt for din stakkers far, Osvald. Osv Hvorfor har du aldrig skrevet mig noget til om dette? Fru A Jeg har aldrig før set det slig at jeg kunde røre ved det til dig, som var hans søn. Osv. Og hvorledes så du det da? Fru A Jeg så bare den ene tingen at din far var en nedbrudt mand før du blev født. Osv (dæmpet.) Ah –! (han rejser sig og går hen til vinduet.) Fru A Og så tænkte jeg dag ud og dag ind på den ene sagen, at Regine igrunden hørte til her i huset – ligesom min egen gut. Osv. (vender sig hurtigt.) Regine –! Reg (farer ivejret og spørger dæmpet.) Jeg –? Fru A Ja, nu ved I det begge to. Osv. Regine! Reg (hen for sig.) Så mor var altså slig en. Fru A Din mor var bra' i mange stykker, Regine. Reg Ja, men hun var altså slig en alligevel. Ja, jeg har nok tænkt det iblandt, men –. Ja, frue, må jeg så få lov at rejse straks på timen. Fru A Du har naturligvis din vilje men – Osv. Rejse nu? Her hører du jo til. Reg Merci, herr Alving, – ja, nu får jeg vel sige Osvald da. Men det var rigtignok ikke på den måden, jeg havde ment det. Osv. Regine, jeg har ikke været oprigtig imod dig – Reg Nej, det var såmæn synd at sige. Havde jeg vidst at Osvald var sygelig, så –. Og så nu da det ikke kan bli til noget alvorligt –. Nej, jeg kan rigtig ikke gå her ude på landet og slide mig op for syge folk. Osv. Ikke engang for en, som står dig så nær? Reg Nej såmæn om jeg kan. En fattig pige får nytte sin ungdom, for ellers kan en komme til at stå på en bar bakke før en ved af det. Og jeg har også livsglæde i mig, frue. Fru A Ja, desværre, men kast dig bare ikke bort, Regine. Reg Å sker det, så skal det vel så være. Slægter Osvald på sin far, så slægter vel jeg på min mor. Må jeg spørge fruen, om pastor Manders ved besked om dette med mig? Fru A – Pastor Manders ved altsammen. Reg (får travlt med sit tørklæde.) Ja, så får jeg rigtig se at komme afsted med dampbåden. Pastoren er så snil at komme tilrette med; og jeg synes da rigtignok at jeg er lige så nær til lidt af de pengene som han – snedkeren. Fru A De skal være dig vel undt, Regine. Reg (ser på hende.) Fruen kunde ha' oplært mig til at bli' dame; det havde passet bedre for mig. Og så havde jeg ikke behøvt at se så nøje på pengene. Fru A Og trænger du til et hjem, Regine, så kom til mig. Reg Nej mange tak. Pastor Manders tar sig nok af mig, han. Og skulde det gå rigtig galt så ved jeg jo et hus, hvor jeg hører hjemme. Fru A Hvor er det? Reg I kammerherre Alvings asyl. Fru A Regine, – nu ser jeg det, – du går tilgrunde! Reg Å pyt! Adieu. (hun hilser og går.) Osv: (står ved vinduet tilvenstre og ser ud.) Gik hun? Fru A Ja. Osv: (mumler hen for sig.) Jeg tror det var galt, dette her. Fru A (går hen bag ham og lægger hænderne på hans skuldre.) ※ Osvald, min gut, har jeg nu taget alle nag og bebrejdelser fra dig? Osv: (vender ansigtet imod hende.) Ja, det har du. Men hvem tar nu angsten? Fru A (træker hænderne til sig) Angsten –? Osv. Regine havde gjort det. Fru A Jeg forstår dig ikke, Osvald. Hvad er dette med angsten – og med Regine? Osv. (går fra vinduet.) Er det meget sent på natten, mor? Fru A Det er tidligt på morgenen. Dagen begynder alt at gry oppe i højderne. Og så blir det klarvejr, Osvald! Om lidt skal du få se solen. Osv: Det glæder jeg mig til. Å, der kan være mangt og meget for mig at glæde mig ved og leve for – Fru A Ja, det skulde jeg vel tro, Osvald. Osv Om jeg end ikke kan arbejde, så – Fru A Å nu vil du snart kunne komme til at arbejde igen, min kære gut. Nu har du jo ikke længer alle disse nagende og trykkende tankerne at gå og ruge over. Osv Nej, det er godt at du fik væltet alt dette af mig. Og når jeg nu bare er kommen over dette ene –. (han sætter sig i sofaen.) Nu vil vi snakke sammen, mor – Fru A Ja, lad os det, min kære gut. (hun skyver en lænestol hen til sofaen og sætter sig tæt ved ham.) Osv. – og så rinder solen imens. Og så ved du det. Og så har jeg ikke længer denne angsten. Fru A Hvad er det jeg ved, sa' du? Osv (uden at høre på hende.) Mor, var det ikke så du sa' før ikveld, at der ikke var den ting til i verden, som du ikke vilde gøre for mig, om jeg bad dig om det. Fru A Jo, det sa' jeg rigtignok. Osv Og det står du ved, mor? Fru A Det kan du lide på, du min kære eneste gut. Jeg lever jo ikke for noget andet, end bare for dig alene. Osv. Ja ja; så skal du da høre –. Du, mor, du har stærkt kraftfuldt sind, du. Nu skal du sidde ganske roligt, når Du får høre det. Fru A Men hvad er det da for noget forfærdeligt –! Osv. Du skal ikke skrige op. Hører du? Lover du mig det? Vi vil sidde og snakke ganske stille om det. Lover du mig det, mor? Fru A Ja, ja, jeg lover dig det; men bare tal! Fru A: Osvald, har det rystet dig stærkt? Osv. Alt dette om far, mener du? Fru A Ja, om din ulykkelige far. Jeg er så bange, det skal ha' virket for stærkt på dig. Osv. Nej, hvor kan du falde på det? Det kan jo igrunden være mig ganske det samme. Fru A Det samme? At din far var så grænseløs ulykke lig? Osv Ja, naturligvis kan jeg føle deltagelse for ham, som for enhver anden; men – Fru A Ikke anderledes. For din egen far! Osv Ja, far, far. Jeg har jo aldrig kendt noget til far. Jeg husker jo ikke andet om ham, end at han engang fik mig til at kaste op. Fru A Dette er jo forfærdeligt. Skulde ikke et barn føle kærlighed for sin far alligevel. Osv Når et barn ikke har noget at takke sin far for – Holder du virkelig fast på den gamle overtro? Fru A Og det skulde bare være overtro – Osv. Ja, det kan du vel indse. Det er en af disse meninger, som engang er kommen ind i verden Fru A Gengangere! O. Ja, det kan du gerne kalde det. Fru Osvald – så elsker du heller ikke mig. O. Dig kender jeg da ialfald – Fru A Ja kender mig; men er det alt – Osv Og jeg ved jo, hvor meget du holder af mig, og det må jeg da være dig taknemmelig for. Og du kan jo være mig så umådelig nyttig, nu da jeg er syg – Fr A Ja, kan jeg ikke det, Osv –, Å, jeg kunde næsten velsigne din sygdom, som drev dig hjem til mig. For jeg ser det nok; jeg har dig ikke; du må vindes. Osv: Ja, så skal du da vide at det med trætheden – og at jeg ikke tåler at tænke på at arbejde, – alt det er ikke sygdommen selv – Fru A Hvad så? Osv. Den sygdom, som jeg har fåt i arv, den – (han peger på panden og tilføjer ganske sagte) den sidder herinde. Fru A (næsten målløs) Osvald! Nej – nej! Osv. Ikke skrige. Jeg kan ikke tåle det. Jo du, den sidder herinde og lurer. Og den kan bryde løs hvad tid og time det skal være. Fru A. Å, hvilken rædsel –! Osv. Nu bare rolig. Slig står det til med mig – Fru A (springer op.) Dette er ikke sandt, Osvald! Det er umuligt! Det kan ikke være så! Osv. Jeg har havt et anfald derned. Det gik snart over. Men da jeg fik vide, hvorledes det havde været med mig, da kom angsten over mig så rasende og jagende; og så rejste jeg hjem til dig så fort jeg kunde. Fru A Dette er altså angsten – Osv. Ja, for dette er så ubeskrivelig afskyeligt, ser du. Å, havde det bare været en almindelig dødelig sygdom. For jeg er ikke så ræd for at dø. Skønt jeg jo gerne vil leve så længe jeg kan. Fru A Ja, ja, Osvald, det må du. Osv. Men dette er så forfærdelig afskyeligt. At bli' ligesom forvandlet til et spædt barn igen; at måtte mades, at måtte –. Å det er ikke til at beskrive. Fru A Barnet har sin mor til at pleje sig. Osv. (springer op.) Nej, aldrig, det er netop det, jeg ikke vil. Jeg tåler ikke at tænke på at jeg kanske skulde ligge slig i mange år. (sætter sig i fru Alvings stol.) For det behøver ikke at ende dødeligt straks, sa' lægen. Han kaldte det et slags blødhed i hjernen. Jeg synes, det udtryk høres så smukt. Jeg kom mer altid til at tænke på kirsebærrøde silkefløjels drapperier, – noget, som er delikat at stryge nedad. Fru A Osvald! Osv. (springer op igen og går henover gulvet.) Og nu har du taget Regine fra mig! Havde jeg bare havt hende. Hun havde nok givet mig håndsrækningen, hun. Fru A (går hen til hende.) Hvad mener du med det, min elskede gut? Er der da nogen håndsrækning i verden, som ikke jeg skulde ville gi' dig? Osv. Da jeg var kommen mig efter anfaldet dernede, så sa' lægen mig det, at når det kommer igen – og det gør det – så var der ikke noget håb mere – Fru A Og det var han hjerteløs nok til at – Osv. Jeg forlangte det af ham. Jeg sa' ham at jeg havde forføjninger at træffe –. (smiler listigt.) Og det havde jeg også. (trækker en liden æske op af den indre brystlomme.) Mor, ser du denne her? Fru A Hvad er det for noget? Osv Morfinpulver. Fru A Osvald, min gut! Osv Jeg har fåt tolv kapsler sparet sammen – Fru A (griber) Giv mig æsker, Osvald! Osv. Eikke endnu, mor. (han gæmmer æsken igen i lommen.) Fru A Dette overlever jeg ikke. Osv. Det må overleves. Havde jeg nu havt Regine her, så havde jeg sagt hende, hvorledes det stod til med mig, og bedt hende om den sidste håndsrækning. Hun havde hjulpet mig. det er jeg viss på. Når det forfærdelige var kommet over mig og hun så mig ligge der hjælpeløs, som et lidet spædebarn, uhjælpelig, fortabt – Fru A Aldrig i verden havde Regine gjort dette! Osv. Regine havde gjort det. Regine var så prægtig lethjertet. Og hun var snart bleven ked af at passe en slig syg, som jeg. Og godhjertet var hun også. Fru A Da lov og pris at ikke Regine er her! Osv. Ja, nu får altså du gi' mig håndsrækningen, mor. Fru A (skriger højt.) Jeg! Osv. Hvem er nærmere til det end du? Fru A Jeg! Din mor! Osv. Just derfor. Fru A Jeg, som har givet dig livet. Osv. Jeg har ikke bedt dig om det. Jeg vil ikke ha' det. Du skal ta' det igen. Fru A Hjælp! Hjælp! (hun løber ind i spisestuen.) Osv. (efter hende.) Gå ikke fra mig! Hvor vil du hen? Fru A (i spisestuen.) Hente lægen til dig, Osvald. Lad mig komme ud. Osv (sammesteds.) Du kommer ikke ud. Og her kommer ingen ind. (en nøgle drejes om.) Fru A (kommer ind igen.) Osvald! Osvald, – mit barn! Osv. Har du en mors hjerte for mig, – du, som kan se mig lide al denne unævnelige angst! Fru A (efter et øjebliks stilhed, siger behersket.) Her er min hånd på det. Osv. Vil du –? Fru A Om det blir nødvendigt. Men det blir ikke nødvendigt. Nej, nej, det er aldrig muligt. Osv. Ja, lad os håbe på det. Og lad os så leve sammen så længe vi kan. Tak, mor. (han sætter sig i en lænestol, som fru Alving har flyttet hen til sofaen. Dagen bryder frem; lampen blir ved at brænde på bordet.) Fru A (bøjet over ham.) Det har været en forfærdelig indbildning hos dig, Osvald. Altsammen indbildning. Du har ikke tålt alt dette oprivende. Men nu skal du få hvile ud. Hjemme hos din egen mor, du min velsignede gut. Alt, hvad du peger på, skal du få, som dengang du var et lidet barn. – Se så. Nu er anfaldet over. Ser du, hvor let det gik! Å, det vidste jeg nok. Og ser du, Osvald, hvilken dejlig dag vi får. Skinnende solvejr. Nu kan du rigtig få se hjemmet. (Hun går hen til bordet og slukker lampen. Solopgang. Bræen og tinderne i baggrunden ligger i skinnende morgenlys.) Osv: (sidder i lænestolen med ryggen mod baggrunden, uden at røre sig; pludselig siger han:) Mor, gi' mig solen. Fru A (ved bordet, ser studsende på ham.) Hvad siger du? Osv (gentar dumpt og toneløst.) Solen. Solen. Fru A (hen til ham.) Osvald, hvorledes er det med dig? Osv. (synes at skrumpe sammen i stolen; alle musklerne slappes; hans ansigt er udtryksløst; øjnene stirrer sløvt frem.) Fru A (dirrende af rædsel.) Hvad er dette! (skriger højt.) Osvald! Hvorledes har du det! (kaster sig på knæ ned ved ham og rusker i ham.) Osvald! Osvald! Se på mig! Kender du mig ikke? Osv (toneløst som før.) Solen. – Solen. Fru A (springer fortvilet op, river med begge hænder i sit hår og skriger:) Dette bæres ikke! (hvisker ligesom stivnet) Dette bæres ikke! Aldrig! (pludseligt.) Hvor har han dem henne? (famler pilsnart over hans bryst.) Her! (viger et par skridt tilbage og skriger.) Nej; nej; nej! – Jo! – Nej, nej! (hun står et par skridt fra ham, med hænderne indfiltret i håret og ser på ham i målløs rædsel.) Osv sidder ubevægelig som før og siger. Solen. – Solen.