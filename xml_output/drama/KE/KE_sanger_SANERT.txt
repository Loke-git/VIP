 3die akt. Munkenes sang Sankt Olaf og sankt Peder, stat op og ruster eder, knus slangen med jer hæl; sankt Halvard og sankt Thomas, og alle helgne Romas, slå kreds om bispens sjæl! Nu er han hårdt vånde; ryk ud imod den onde, sankt Patrick og sankt Sveder, sankt Olaf og sankt Peder, sankt Halvard og sankt Thomas, og alle helgne Romas! 5te akt. (Finale.) Kvindernes sang (i kapellet.) Slagen er slangen! Ydmyg og fangen synderen kommer! Slut ham armene, høje, forbarmende jordlivets dommer! Vindende viger han, styrer mod tronen; sejrende stiger han –; nu har han kronen! 1. Kor af munke og nonner. (Domine coeli etc:) Himlens Herre, dine skarer Du sende til sejr for sandhedens sag! Er hun falsk, hendes kød Du til aske brænde, som en lynild på dommens dag! 2. Koret fra kirken. (Gloria in excelsis deo.) Lovet være Herren det høje! Åbenbaret har han sin magt. Miraklet er fuldbragt. Lovet, lovet være Herren det høje! 