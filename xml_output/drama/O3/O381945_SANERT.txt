Første handling. (En vild højfjeldsdal, trang og med bratte bergvægge til begge sider. Nedover bergsiden til venstre falder en fos. I baggrunden vid udsigt nedover til lavere liggende bygder. Sommerkveld mod solnedgang.) (Torgejr står ved fossestupet, lytter og speider udover ned imod dybet.) Torgejr. Hvem er det, som stiger i furulie? Kvinder og mænd i hobetal! Hold jer dernede! Bygden er vid! Kom ikke hid! Det er solfaldstid, – og dalen er min og nøkkens. Fru Gurids folk (fjernt og dybt nede til venstre i baggrunden.) Ung Olaf, ung Olaf! Med sang og med klokker vi maner og lokker. Arnes følge (højt oppe til højre.) Gennem skardet går vejend. til bryllupsgård; over højeste hejen går vejen vor. Torgejr (ser opad.) Også der, også der; under topper og tinder. – der myldrer de hid både mænd og kvinder! Gid bergraset knuse jer. og skredet se huse jer. til dommedags tid! Fru Gunhilds følge. (nærmere.) Ung Olaf, ung Olaf, hvor sidder du tagen? Å vågn dog og se. Vi vanker i vé. Hvor sidder du tagen de nætterne tre og på fjerde dagen? Arnes følge (nærmere.samtidigt) Lystigt nok lyder lék og lok mellem tinder og topper. Under bræens krans går færden som en dans. Hej, hå! Over elven vi hopper! Torgejr (samtidigt opad og nedad) Bræen knuge jer; elven sluge jer. Bergtrold og vætter skræmme jer væk med skrig og med hvin hvor I foden sætter! Dalen er nøkkens og min. (Han trækker sig ind mellem kløfterne ved fossen.) (Peik t kommer med sit følge ned over fjeldsiden til højre.) Pejk Ja I har godt for at springe og hoppe; men jeg mer; jeg er støl, .jeg er støl i både lægger og knær Espen. Her bær' det udfor. Pejk. Lidt får vi stoppe. Flere. (dæmpet.) Lad os gå; her er utrygt og natten er .nær. Gertrud. (ser nedover.) Se, se, der kommer –! Flere Hvem kommer, hvem kommer? Gertrud. Fru Gunhild med alle sine frænder og venner. (Pejk og følget.) Fru Gunhild! (Fru Gunhild og hendes ledsagere kommer op fra venstre.) Gunhild. Pejk i Botten er I her! Pejk. Som I ser! Jeg står altid ved mit ord. Tre dage fra i kveld skal jo bryllupet stå. Men der er ingen fremkomst fra Botten til Borg. Et jordskred kom og tog med sig vejen. Ikke både var der heller for så mange som vi. Men jeg måtte og jeg vilde mit løfte fri. Gunhild Og så tog I over Troldfjeldet? Pejk. Bent over hejen. Gunhilds kvinder Der, hvor det spøger på lyse dagen; der hvor det kogler om natten. Hu-hu! Pejk. Men visst ikke tænkte jeg at møde jer her. Gunhild. I må høre og vide – Pejk. Så stor en hæder! Komme mig til møde med kvinder og mænd. Jeg tænkte I stræved i brylupshuset; tænkte, I bagte, brygged og stegte – havde hænderne fulde, ikke tid at miste – Gunhild Å hvis I vidste, g jeg må friste hvilken jammer Pejk. Hvilken sorg? Gertrud. Hvor er Olaf? Pejk. Ja, Olaf ser jeg ikke. 