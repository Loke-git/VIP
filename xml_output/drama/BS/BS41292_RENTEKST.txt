Dette manuskript tilhører Hildur. Kristiania, 15.11.94. Henrik Ibsen. Bygmester Solness. Skuespil i tre akter af Henrik Ibsen. 1892. Bygmester Solness. Personerne: Bygmester Halvard Solness. Fru Aline Solness, hans hustru. Doktor Herdal, huslæge. Knut Brovik, forhen arkitekt, nu assistent hos Solness. Ragnar Brovik, den gamles søn, tegner. Kaja Fosli, hans søsterdatter, bogholderske. Frøken Hilde Wangel. Nogle damer. Folkemænde på gaden. (Handlingen foregår hos bygmester Solness.) Første akt. Et tarveligt udstyret arbejdsværelse hos bygmester Solness. Fløjdør på væggen til venstre fører ud til forstuen. Til højre er døren til husets indre værelser. På bagvæggen en åben dør til tegneværelset. Foran til venstre en pult med bøger, papirer og skrivesager. Ovenfor døren en ovn. I hjørnet til højre sofa med bord. En mindre sofa med bord og et par stole i forgrunden. Tændte arbejdslamper på bordet i arbejdsværelset, på bordet i hjørnet og på pulten. (Inde i tegnesværelset sidder Knut Brovik og hans søn Alfred beskæftiget med konstruktioner og beregninger. Ved pulten i arbejdsværelset står Kaja Fosli og skriver i hovedbogen. Knut Brovik er en gammel, tynd mand med hvidt hår og skæg. Han er klædt i en noget luvslidt men vel vedligeholdt sort frakke. Bærer blå briller og hvidt, noget gulnet halstørklæde. Alfred Brovik er en ung velklædt, lyshåret, mand med en noget ludende holdning. Kaja Fosli er en spædbygget ung pige på nogle og tyve år, omhyggeligt og smagfuldt klædt men af et hektisk udseende. Hun bærer en grøn øjenskærm. Alle tre arbejder nogen tid i taushed.) Knut Brovik (rejser sig pludselig, som i angst, fra tegnebordet, ånder tungt tungt og besværligt idet han går hen i døråbningen.) Nej, nu holder jeg det snart ikke længer ud! Kaja. (går hen til ham.) Det er visst rent dårligt med dig ikveld, onkel? Brovik. Å jeg synes det blir værre dag for dag. Alfred (har rejst sig og kommer nærmere.) Du skulde helst gå hjem, far. Prøve på at få sove lidt – Brovik (utålmodig.) Gå til sengs kanske? Vil du da at jeg rent skal kvæles! Kaja. Men gå en liden tur da – Alfred. Ja gør det. Jeg skal gå med dig. Brovik. Jeg går ikke før han kommer. Ikveld vil jeg snakke rent ud med – (bittert.) med ham – principalen. Kaja (angst.) Å nej, onkel, – vent da endelig med det! Alfred. Ja, heller vente, far! Brovik (trækker vejret besværligt.) Hah, – hah –! Jeg har nok ikke tid til at vente ret længe nu. Kaja (lyttende.) Hys!. Nu hører jeg ham nede i trappen! (De går alle tre til sit arbejde igen. Kort stilhed.) (Bygmester Halvard Solness kommer ind gennem forstuedøren. Han er en kraftig mand, sund og stærk. Noget til års, med tætklippet, tykt, lidt gråsprængt hår, mørk knebelsbart og mørke, svære øjenbryn. Har bærer en grågrøn tilknappet jakke med ståkrave og brede brystslag. På hodet har han en blød, grå filthat og under armen et par mapper.) Solness (ved døren, peger mod tegneværelset og spørger hviskende:) Er de gået? Kaja (sagte, ryster på hodet.) Nej. (Hun tager øjenskærmen af.) (Solness går fremover gulvet, kaster sin hat på en stol, lægger mapperne på bordet ved hjørnesofaen og går så atter hen imod pulten. Kaja skriver uafbrudt men synes nervøst urolig.) Solness (højt.) Hvad er det for noget, De står og fører ind der, frøken Fosli? Kaja (farer sammen.) Å det er bare noget, som – Solness. La’ mig få sé, frøken. (bøjer sig over hende, lader som om han ser i hovedbogen og hvisker:) Kaja? Kaja (skrivende, sagte.) Ja? Solness Hvorfor tar De altid den skærmen af når jeg kommer? Kaja, (som før.) Jo, for jeg ser så styg ud med den. Solness, (smiler.) Vil De ikke gerne det da, Kaja? Kaja (skotter halvt op til ham.) Ikke for nogen pris i verden. Ikke i Deres øjne. Solness (stryger hende let over håret.) Stakkers, stakkers lille Kaja. Kaja (dukker hodet.) Hys, de kan høre Dem! (Solness driver henover gulvet mod højre, vender om og standser ved døren til tegneværelset.) Solness. Har nogen været her og spurgt efter mig? Alfred (rejser sig.) Ja, de unge folk, som vil ha’ bygget villa ude ved Løvstrand. Solness, (brummende.) Nå, de? Ja, de får vente. Jeg er ikke på det rene med mig selv om planen endnu. Alfred (noget nølende.) Det var dem så svært om at gøre at få tegningerne snart. Solness (som før.) Ja, gud bevar’s, det vil de jo allesammen. Brovik (ser op.) For de går og længter så urimelig efter at få flytte ind i sit eget, sa’ de. Solness. Ja vel; ja vel. En kender det! Og så tar de det slig, som det bedst kan falde sig. Får sig så’n en – en bolig. Et slags tilholdssted bare. Men ikke noget hjem. Nej tak! La’ dem så heller vende sig til en anden! Brovik (skyder brillerne op i panden og ser studsende på ham.) Til en anden? Vilde De gi’ det arbejde fra Dem. Solness (utålmodig.) Ja, ja, ja, for fanden! Hvis endelig så skal være, så –. Heller det end at bygge bort i vejr og vind. (udbrydende) For jeg kender jo ikke videre til de folk endnu! Brovik. Folkene er solide nok. Alfred kender dem. Han vanker i familjen. Svært solide folk. Solness. Å, solide, – solide! Det er jo sletikke det, jeg mener. Herre gud, – forstår ikke De mig heller nu. (heftig.) Jeg vil ikke ha’ noget mennesker at skaffe. La’ dem vende sig hvem de vil for mig! Brovik (rejser sig.) Er det Deres alvorlige mening? Solness (mut.) Ja, det er. – For en gangs skyld. (Brovik veksler et blik med Alfred, som gør en advarende bevægelse. Derpå går han ind i det forreste værelse.) Brovik. Må jeg få lov til at tale et par ord med Dem? Solness. Gerne det. Brovik (til Kaja.) Gå der ind så længe, du. Kaja (urolig.) Å, men onkel – Brovik. Gør som jeg siger, barn. Og luk døren efter dig. (Kaja går nølende ind i tegneværelset, kaster et ængsteligt blik til Solness og lukker døren.) Brovik, (noget dæmpet.) Jeg vil ikke at de stakkers barnene skal vide, hvor ilde det har sig med mig. Solness. Ja, De ser svært klejn ud nu om dagene. Brovik. Med mig er det snart forbi. Kræfterne tar af fra den ene dagen til den anden. Solness, Sæt Dem lidt. Brovik. Tak, – må jeg det? Solness (rykker lænestolen lidt tilrette.) Her. Vær så god. – Nå? Brovik. Ja, det er jo dette her med Alfred som er det tyngste. Hvad skal det bli’ til med ham? Solness. Deres søn blir naturligvis her hos mig så længe han bare vil. Brovik. Ja men det er jo netop det han ikke vil. Ikke synes at han kan – nu længer. Solness. Nå, han er da ganske godt aflagt, skulde jeg tro. Men skulde han forlange mere, så skal jeg ikke være uvillig til at – Brovik. Nej, nej, det er sletikke det. Men han må da engang få lejlighed til at arbejde på egen hånd, han også. Solness. Tror De at Alfred har alle de rigtige evner til det. Brovik. Nej, sé det er jo det forfærdelige at jeg er begyndt at tvile. For De har da aldrig sagt et opmuntrende ord om ham. Men så synes jeg det er umuligt andet alligevel. Han må ha’ evnerne. Solness. Nå men han har jo ingenting lært – sådan grundigt. Undtagen det at tegne da. Brovik (ser med lønligt had på ham og siger hæst:) De havde heller ikke lært af faget dengang De stod i tjeneste hos mig, Men De la’ i vej ligefuldt, De. (drager vejret tungt.) Og slog Dem op. Og tog luven både fra mig og fra så mange andre. Solness. Ja, ser De det! Sligt kan nogen hver udsætte sig for – Brovik. Nå, men De da ikke ha’ hjerte til at la’ mig gå i graven uden at få sé, hvad gutten duer til. Og så vilde jeg jo gerne sé dem gifte også, før jeg går bort. Solness, (lidt hvast.) Er det hende, som vil ha’ det så? Brovik. Ikke Kaja så meget. Men Alfred snakker hver dag om det. (bønligt.) De må, – De må hjælpe ham til noget selvstændigt arbejde nu! Jeg må få sé noget, som Alfred har gjort. Hører De det! Solness (arrig.) Men jeg kan da, for fan’, ikke hale bestillinger ned fra månen til ham! Brovik. Han kan få en pen bestilling nu netop. – Et stort arbejde. Solness. Kan han? Brovik Hvis De vilde gi’ Deres samtykke. Solness. Hvad slags arbejde er det? Brovik. (noget nølende.) Han kan få bygge den villaen ude på Løvstrand. Solness. Den! Men den skal jo jeg selv bygge! Brovik. Å, De har jo ikke videre lyst til det. Solness (opfarende.) Ikke lyst! Jeg! Hvem tør sige det? Brovik. Det sa’ De jo selv nu for nylig. Solness. Å, hør aldrig på hvad jeg så’n – siger! – Kan Alfred få bygge den villaen? Brovik. Ja. Han kender jo familjen. Og så har han, – så’n for moro skyld, – gjort tegninger og overslag og alt sammen – Solness. Og de tegningerne, de er de fornøjet med? De som skal bo der? Brovik. Ja; men bare dersom De vilde se dem igennem og oggodkende dem. Solness. Så vilde de la’ Alfred bygge hjemmet for sig? Brovik. De likte så svært godt, han vilde ha’ frem. De syntes det var noget så aldeles ny altsammen – dette her. Solness. Åhå, – nyt! Ikke sligt noget gammeldags noget, som det jeg plejer bygge! Brovik. De syntes det var noget andet. Solness. (i undertrykt forbitrelse.) Det var altså til Alfred de kom her mens jeg var ude! Brovik. De kom for at hilse på Dem og spørge om De kunde være villig til at træde tilbage ifald De fandt at Alfreds tegninger – Solness Træde tilbage! Jeg! Træde tilbage for Deres søn! Brovik. Træde tilbage fra aftalen, mente de. Solness. Å, det kommer jo ud på et. (lér forbittret.) Ja så da! Halvard Solness – han skal begynde at træde tilbage nu! Gi’ plads! Gi’ plads for de, som yngre er! For de aller yngste kanske! Bare gi’ plads! Plads! Plads! Brovig. Herre gud, her er da vel plads til flere end en eneste en – Solness. Å, her er ikke så svært rundeligt med plads heller. Nå, det får nu være som det vil. Men jeg træder aldrig tilbage! Viger aldrig for nogen! Aldrig frivilligt! Aldrig i denne verden gør jeg det! Brovik (rejser sig med møje.) Skal jeg altså gå ud af livet uden tryghed, – uden glæde, – uden tro og lid til Alfred? – Uden at få sé et eneste værk af ham? Skal jeg det? Solness (vender sig halvt til siden og mumler.) Hm, – spør’ da ikke mere nu. Brovik. Jo, svar mig på det. Skal jeg gå så rent fattig ud af livet? Solness (synes at kæmpe med sig selv, derpå siger han med lav men fast stemme:) De får gå ud af livet slig, som De bedst véd og kan. Brovik. Må så være da. (Han går opover gulvet.) Solness (går efter ham, halvt fortvilet.) Ja, for jeg kan ikke andet, skønner De! Jeg er nu engang slig, som jeg er! Og jeg kan da ikke skabe mig om heller! Brovik Nej, nej, – De kan vel ikke det. (vakler og standser ved sofabordet.) Får jeg lov til at ta’ et glas vand? Solness. Vær så god. (Skænker i rækker ham glasset.) Brovik. Tak. (drikker og sætter glasset fra sig.) Solness går hen og lukker op døren til tegneværelset.) Solness. Alfred, – De får komme og følge Deres far hjem. (Alfred rejser sig hurtigt. Han og Kaja kommer ind i arbejdsværelset.) Alfred. Hvad er det, far? Brovik. Tag mig under armen. Så går vi. Alfred. Ja vel. Tag på dig, du også, Kaja. Solness. Frøken Fosli må bli efter. Bare et lidet øjeblik. Jeg har et brev, som må skrives. Brovik, (ser på Solness.) God nat. Sov godt – om De kan. Solness. God nat. (Gamle Brovik og Alfred går ud gennem forstuedøren. Kaja går hen til pulten. Solness står med ludende hode ved lænestolen til højre.) Kaja (usikker.) Er der noget brev –? Solness (kort.) Nej visst er der ikke, nej. (ser baskt på hende.) Kaja! Kaja (angst, sagte.) Ja? Solness (peger med fingeren mod gulvet.) Kom her hen! Straks! Kaja. Ja. (går nølende nogle skridt.) Solness. Nærmere! Kaja (adlyder.) Hvad vil De mig? Solness (ser en stund på hende.) Er det Dem, jeg kan takke for dette her? Kaja. Nej nej, tro da ikke det! Solness. Men gifte Dem – det vil De jo nu. Kaja. Kaja (sagte.) Alfred og jeg har været forlovet i fire-fem år, og så – Solness. Og så synes De det får ha’ en ende. Er det ikke så? Kaja. Alfred og onkel siger at jeg skal. Og så får jeg jo føje mig da. Solness (mildere.) Kaja, holder De nu ikke i grunden lidt af ham også? Kaja. Jeg holdt svært meget af Alfred – før jeg kom her til Dem – Solness. Men ikke nu længer? Slet ikke? Kaja (lidenskabeligt, folder hænderne imod ham.) Å, De véd jo at nu holder jeg bare af en eneste én. Ikke af nogen anden i hele verden. Kommer aldrig til at holde af nogen anden. Solness. Ja, det siger De. Og så går De fra mig alligevel. La’r mig sidde her alene med det altsammen. Kaja. Men kunde jeg da ikke få bli hos Dem om også Alfred –? Solness. Nej nej, det går aldeles ikke. Går Alfred sin vej og gir sig til at arbejde på egen hånd, så får han selv brug for Dem. Kaja (vrider hænderne.) Å jeg synes ikke at jeg kan skilles fra Dem! Det er da så rent rent umuligt, synes jeg! Solness. Så se at De kan få Alfred bort fra de dumme indfald. Gift Dem med ham så meget De vil – (retter sig) Ja, ja, jeg mener, få ham til at bli’ i sin gode stilling her hos mig. For så kan jeg jo få beholde Dem også, kære Kaja. Kaja. Å ja, hvor dejligt det vilde være om det kunde mage sig så! Solness (fatter hende med begge hænder om hodet og hvisker.) For jeg kan ikke være Dem foruden. Må ha’ Dem hos mig her hver eneste dag. Kaja (nervøst henreven.) Å gud! Å gud! Solness (kysser hende på håret.) Kaja! Kaja! Kaja (segner ned for ham.) Å, hvor snil De er imod mig! Hvor usigelig snil De er! Solness (hurtigt.) Rejs Dem! Rejs Dem da, for –! Jeg synes jeg hører nogen! (Han hjælper hende op. Hun vakler hen til pulten. Fru Solness kommer i døren. Hun ser mager og udtæret ud, med spor af fordums skønhed. Blonde hængekrøller. Elegant, helt sort klædt. Taler med klagende stemme og noget slæbende.) Fru Solness (i døren.) Halvard! Solness (vender sig.) Å, er du der, kære –? Fru Solness (med et blik på Kaja.) Jeg kommer nok til ulejlighed, jeg, kan jeg skønne. Solness. Aldeles ikke. Frøken Fosli har bare et lidet brev at skrive. Fru Solness. Ja, jeg ser det. Solness. Hvad var det så du vilde mig, Aline? Fru Solness. Jeg vilde bare si’ at doktor Herdal sidder inde i hjørnestuen. Kommer du kanske ind, du også, Halvard? Solness (ser mistænksomt på hende.) Hm, – vil doktoren så nødvendigt snakke med mig, du? Fru Solness. Nej, så nødvendig just ikke. Han kom indom på besøg til mig. Og så vilde han jo gerne hilse på dig med det samme. Solness (lér stille.) Kan tænke mig det, ja. Nå, så får du be’ ham vente lidt. Fru Solness. Og så kommer du ind til ham siden? Solness. Kanske det. Siden, – siden, kære. Om lidt. Fru Solness (atter med et blik til Kaja.) Ja, glem det nu bare ikke, Halvard. (Træker sig tilbage og lukker døren efter sig.) Kaja (sagte.) Å gud, – å gud, – fruen tænker visst noget ondt om mig! Solness. Å, slet ikke det. Ikke mere end vanligt ialfald. Men det er bedst at De går nu alligevel, Kaja. Kaja. Ja, ja, nu må jeg gå. Solness, (strængt.) Og så bringer De dette her andet i orden for mig. Hører De det! Kaja. Å, gid det så sandt stod til mig, så – Solness. Jeg vil ha’ det i orden, siger jeg. Kaja, (angstfuldt.) Går det ikke på anden måde, så skal jeg gerne gøre det forbi med ham – Solness (opfarende.) Gøre det forbi! Kaja. Ja, heller det. For jeg må, jeg må få bli’ her hos Dem! Kan ikke gå ifra Dem! Rent umuligt det! Solness. (bruser ud.) Men, for fan’, Alfred da! Det er jo netop Alfred, som jeg –! Kaja (ser på ham med forskrækkede øjne.) Er det mest for Alfreds skyld at, – at –? Solness, (fatter sig.) Å nej visst ikke, nej! De skønner da ingenting heller. (mildt og sagte.) Det er naturligvis Dem, jeg vil ha’. Først og frems Dem, Kaja. Men De må få Alfred til at bli’ i stillingen også. Så, så, – gå nu hjem. Kaja. Ja, ja, god nat da. Solness. God nat. (idet hun vil gå.) Å, hør her! Ligger Alfreds tegninger derinde? Kaja. Ja, jeg så ikke han tog dem med sig. Solness. Så gå ind og find dem til mig. Jeg vil sé lidt på dem. Kaja, (glad.) Å ja gør endelig det! Solness. For Deres skyld, kære Kaja. Nå, lad mig så få dem, hører De! (Kaja skynder sig ind i tegneværelset, roder ængstelig i bordskuffen, finder mappen og bringer den.) Kaja. Her er alle tegningerne. Solness. Godt. Læg dem der på bordet. Kaja (lægger mappen fra sig.) Godt nat da. Og tænk godt og snilt på mig. Solness. Å, det gør jeg jo altid. God nat, kære lille Kaja. – Se så –! (Fru Solness og doktor Herdal kommer gennem døren til højre. Han er en ældre, fyldig herre med rundt veltilfreds ansigt, skægløs, har tyndt lyst hår og bærer guldbriller.) Fru Solness (endnu i døren.) Halvard, nu kan jeg ikke holde på doktoren længer. Solness. Nå, kom De bare her. Fru Solness. Alt færdig med brevet, frøken. Kaja (forvirret.) Brevet –? Solness. Ja, det var et ganske kort et. Fru Solness. Det må visst ha’ været svært kort. Solness. Ja, godnat da, frøken Fosli. Og kom så betids igen imorgen. Kaja. Det skal jeg nok. – God nat, frue. (Hun går ud gennem forstuedøren.) Fru Solness. Det må være godt for dig, det, Halvard, at du har fåt fat på denne frøkenen. Solness. Ja såmænd. Hun er brugbar til noget af hvert, hun. Fru Solness. Hun lader til det. Doktor Herdal. Flink i bogførsel også? Solness. Nå, – en deacutel øvelse har hun jo altid fåt i disse to år. Og så er hun snil og villig til hvad det skal være. Fru Solness. Ja, det må jo være en stor behagelighed – Solness. Det er det. Især når en ikke er forvænt i så henseende. Fru Solness. Kan du sige det, Halvard? Solness. Å nej, nej, kære Aline. Jeg be’r om forladelse. Fru Solness. Ingen årsag. – Ja, doktor, så kommer De altså igen siden og drikker té hos os? Doktor Herdal. Bare jeg har gjort det sygebesøget så kommer jeg. Fru Solness. Tak for det. (Hun går ud gennem døren til højre.) Solness. Har De hastværk, doktor. Doktor Herdal. Nej, på ingen måde. Solness. Må jeg så få snakke lidt med Dem da? Doktor Herdal. Ja, særdeles gerne. Solness. Så lad os sætte os ned. (de tar plads ved bordet til højre.) Sig mig, – mærked De noget hos Aline? Doktor Herdal. Nu, da hun var her inde, mener De? Solness. Ja. Ligeover for mig. La’ De mærke til noget? Doktor Herdal (smiler.) Ja, for fanden, – en kunde da ikke godt undgå at lægge mærke til at Deres hustru – hm – Solness Nå? Doktor Herdal. – at Deres hustru ikke synes videre godt om denne frøken Fosli. Solness. Ikke andet? Det har jeg selv mærket, det. Doktor Herdal Og det er jo ikke så underligt endda, – Solness Hvilket? Doktor Herdal. At hun ikke præcist liker at De sådan dagstødt har et andet fruentimmer hos Dem. Solness. Nej, nej, De kan ha’ ret i det. Og Aline også. Men den ting, – det kan nu ikke være anderledes, det. Doktor Herdal. Kunde De ikke ta’ Dem en kontorist da? Solness. Den første den bedste fyr! Nej tak, – det kan jeg ikke være tjent med. Doktor Herdal. Men når nu Deres hustru, – så svag, som hun er –. Når hun nu ikke tåler at sé på dette her? Solness Ja, det får i guds navn være det samme, – havde jeg nær sagt. Jeg må beholde Kaja Fosli. Kan ikke bruge nogen anden end netop hende. Doktor Herdal. Ingen anden? Solness. Nej, ingen anden. Doktor Herdal (rykker sin stol nærmere.) Hør nu her, kære herr Solness. Må jeg få lov til at gøre Dem et spørsmål i al fortrolighed? Solness. Ja, vær så god. Doktor Herdal. Fruentimmer, ser De, – de har i visse ting et mærkværdig fint instinkt. Solness. Det har de. Det er visst og sandt. Men –? Doktor Herdal. Nå. Hør så her. Når nu Deres hustru aldeles ikke kan udstå denne Kaja Fosli – Solness. Ja, hvad så? Doktor Herdal. – har hun da aldeles ikke den ringeste grund for denne uvilkårlige uvilje? Solness (ser på ham og rejser sig.) Åhå! Doktor Herdal. Har hun ikke det? Solness, (kort og bestemt.) Nej. Doktor Herdal. Slet aldeles ingen grund altså? Solness. Ingen anden grund end sin egen mistænksomhed. Doktor Herdal. Jeg véd at De har kendt mange kvinder i Deres liv – Solness. Ja, det har jeg. Doktor Herdal Og syntes ganske godt om enkelte af dem også. Solness Å ja, det med. Doktor Herdal Men i dette her, – i dette med frøken Fosli –? Her er der altså ikke sligt noget med i spillet? Solness. Nej. Ikke nogetsomhelst – fra min side. Doktor Herdal Men fra hendes da? Solness. Det har De ingen ret til at spørge om. Doktor Herdal Det var Deres hustrus instinkt, vi gik ud fra. Solness. Var så, ja. Og for så vidt –. Alines instinkt, – det har på en viss måde ståt sin prøve. Doktor Herdal. Nå, – ser vi det! Solness (sætter sig.) Jeg vil fortælle Dem en underlig historie, doktor. Hvis De vil høre på den da. Doktor Herdal Jeg hører gerne på underlige historier. Solness. Nå da. De véd sagtens at jeg tog Knut Brovik og sønnen i min tjeneste. For en syv-otte år siden. Da det var gået så rent tilagters med den gamle. Doktor Herdal. Det kender jeg så nogenlunde, ja. Solness. De er i grunden et par flinke fyrer, de to. Det vil si’, når de ikke får gå på egen hånd. Men så for godt og vel et pa år siden fandt han, sønnen, på at forlove sig og så, naturligvis, så skulde han begynde at bygge selv. De tænker altid på sligt noget, de unge. Doktor Herdal (lér.) Ja, de har den uvane at de gerne vil sammen. Solness. Nå. Det var jeg naturligvis ikke tjent med. Hm, – for jeg havde brug for dem til beregninger af bæreevne og kubikindhold – og alt det dævelskab, ser De. Doktor Herdal. Å ja, det hører vel med, det også. Solness. Gør så ja. Men Alfred, – han skulde og han vilde begynde på egen hånd. Alt det, at jeg var villig til at lægge på lønnen, lige meget hjalp det. Doktor Herdal. Å nej, når de unge fyrerne først kommer på de tanker så – Solness. Men så en dag kom hun her ind til dem i et ærende. Og da jeg fik sé hvor inderlig forgabte de to var i hverandre, så slog den tanke ned i mig: kunde jeg få hende i tjeneste, så blev kanske han også. Doktor Herdal. Det var jo en nokså rimelig tanke. Solness. Ja, men jeg sa’ ikke et ord til hende om den ting. Bare snakked lidt venligt med hende om et og andet. Og hun kendte ikke mig dengang. Og jeg altså ikke hende heller – Doktor Herdal. Nå? Solness. Men så, den næste dag, så’n udover kvælden da de to andre var gåt hjem, så kom hun til mig her igen og gav sig til at snakke som om vi havde truffet en aftale. Akkurat om det som jeg bare havde ønsket, men sletikke sagt et ord om. Doktor Herdal. Det var ret mærkeligt. Solness. Ja, var det ikke? Hun vilde vide hvad hun havde at gøre, – om hun kunde få begynde den næste dag, – og sligt noget. Doktor Herdal. Tror De ikke hun gjorde det for at få være samme med kæresten? Solness. Det faldt mig også ind i førstningen. Men nej, der var ikke så. Fra ham gled hun ligesom rent bort da hun kom her til mig. Doktor Herdal. Gled over til Dem da? Solness. Ja, så helt og holdent. Kan ikke ha’ øjnene fra mig. Føler det, når jeg ser på hende Skælver og ryster bare jeg kommer i nærheden af hende. Hvad synes De om det? Doktor Herdal. Hm, – det lar sig jo nok forklare. Solness. Nå, men det andet de? Det, at hun trode jeg havde sagt hende, hvad jeg bare havde ønsket og villet – sådan i stilhed? Doktor Herdal. Ja, det er jo ret mærkeligt. Solness. Kan De forklare Dem sligt noget, doktor? Doktor Herdal. Nej, det indlader jeg mig ikke på. Solness. Kunde tænke mig det på forhånd. Derfor så har jeg aldrig før villet snakke om det heller. Men det er så forbandet brydsomt for mig alt dette her, skønner De. Her må jeg gå dagstødt og lade som om –. Men jeg kan ikke andet. For render hun ifra mig, – så går Alfred sin vej også. Doktor Herdal. Og De har ikke fortalt Deres hustru sammenhængen i dette? Solness. Nej. Doktor Herdal. Men hvorfor i al verden gør De ikke det da? Solness (ser fast på ham og siger dæmpet.) Fordi jeg synes der ligger ligesom en slags velgørende selvpinsel for mig i det at la’ Aline få gøre mig uret. Doktor Herdal (ryster på hodet.) Dette her forstår jeg ikke det guds skabte ord af. Solness. Jo, ser De, – for det er da ligesom en smule afdrag på en bundløs, umådelig gæld – Doktor Herdal. Til Deres hustru? Solness. Ja. Og det letter jo altid lidt op i sindet. En kan få puste friere ud en stund da, forstår De. Doktor Herdal. Nej, ved gud, om jeg forstår et ord – Solness, (rejser sig igen.) Ja, ja, ja, – så snakker vi ikke mere om det heller. (driver henover gulvet, kommer tilbage, standser og ser på doktoren med et lunt smil:) De synes vel at De har fået mig dygtig godt på glid nu, doktor? Doktor Herdal (noget ærgerlig.) På glid? Det skønner jeg heller ikke et gran af, herr Solness. Solness. Å, si’ De det bare rent ud. For jeg har så inderlig godt mærket det, ser De! Doktor Herdal. Hvad har De mærket for noget? Solness (dæmpet, langsomt.) At De går her så lunt og holder øje med mig. Doktor Herdal Gør jeg! Hvorfor i al verden skulde jeg gøre det? Solness. Fordi De tror at jeg –. Nå, for fa’n, – De tror det samme om mig, De, som Aline tror. Doktor Herdal Og hvad tror så hun om Dem da? Solness. Hun er begyndt at tro at jeg er sådan – sådan – syg. Doktor Herdal. Syg! De! Det har hun aldrig sagt et levende ord om til mig. Hvad skulde der da fejle Dem, kære? Solness (læner sig over stolryggen og hvisker.) Aline går her og tror at jeg er – gal. Det gør hun. Doktor Herdal (rejser sig.) Men, kæreste, bedste herr Solness – Solness. Jo så min sæl og salighed –! Således er det. Og det har hun fåt Dem til at tro på også. Å, jeg kan forsikre Dem, doktor, jeg mærker det så godt på Dem. For jeg la’r mig ikke lure så let, jeg, skal jeg si’ Dem. Doktor Herdal Aldrig, herr Solness, – aldrig med en tanke er sligt noget faldet mig ind. Solness (med et vantro smil.) Ja så? Virkelig ikke det? Doktor Herdal. Nej aldrig! Og visst aldrig Deres hustru heller. Det tror jeg næsten jeg tør sværge på. Solness. Nå, det skulde De dog helst la’ være. – For, på en måde, ser De, så – så kunde hun jo kanske også ha grund til at tro noget sligt. Doktor Herdal Nej, nu må jeg rigtignok sige –! Solness (afbrydende, slår ud med hånden.) Ja, ja, kære doktor, – la’ os så ikke komme nærmere ind på dette her. Det er bedst at hver blir ved sit. (går over i en stille lystighed) Men hør nu, doktor – hm – Doktor Herdal Ja? Solness. Når De altså ikke tror at jeg er – sådan – syg, – så må De vel sagtens bilde Dem ind at jeg er en svært lykkelig mand da? Doktor Herdal Skulde det bare være en indbildning? Solness (lér.) Nej, nej, – forstår sig! Gud bevar’s vel. Tænk det, – at være bygmester Solness! Halvard Solness! Jo, jeg takker! Doktor Herdal Ja, jeg må virkelig sige at for mig står det, som om De har havt lykken med Dem i en ganske utrolig grad. Solness. Det har jeg. Kan ikke klage på det. Doktor Herdal. Først så brændte jo den gamle fæle røverborgen ned for Dem. Og det var da virkelig et stort held. Solness Det var Alines familjehjem, som brændte, husk på det. Doktor Herdal. Ja, for hende må det jo ha’ været en tung sorg. Solness Hun har ikke forvundet det den dag idag. Ikke i alle disse tolv-tretten år. Doktor Herdal Det, som fulgte bagefter, det var vel det værste slag for hende, Solness Det ene med det andet. Doktor Herdal. Men De – De selv, – De svang Dem da op på det. Blev første mand her på Deres område. Å jo, herr Solness, i Deres fag ialfald. De har rigtignok havt lykken med Dem. Solness Ja, – men det er jo netop det, som jeg går og gruer så forfærdeligt for. Doktor Herdal. Gruer De –? Solness Både sent og tidlig. For engang må da vel omslaget komme, skønner De. Doktor Herdal Å hvad! Hvor skulde det omslag komme fra? Solness. Det kommer fra ungdommen. Doktor Herdal Pyt! Ungdommen! De er da vel ikke aflægs, skulde jeg tro. De står da nu så grundmuret –. Solness Omslaget kommer. Jeg aner og føler at det nærmer sig. En eller anden gir sig til at kræve: træd tilbage for mig! Og så stormer alle de andre efter og skriger:gi’ plads! Gi’ plads, gi’ plads! Jo, pas De bare på, doktor. Engang kommer ungdommen her og banker på døren. Doktor Herdal (lér.) Nå herregud, hvad så? Solness Hvad så? Jo, så er det ude med bygmester Solness. (Det banker på døren til venstre.) Solness (farer sammen.) Hvad er det! Hørte De noget? Doktor Herdal Der er nogen som banker. Solness (højt.) Kom ind! (Hilde Wangel kommer ind gennem forstuedøren. Hun er af middels højde; smidig og fint bygget Lidt brunet af solen. Klædt i turistdragt med ophæftet skørt udslået matroskrave og flad skotsk hue. Randsel, plaid i rem og lang bergstok.) Hilde Wangel (går med tindrende glade øjne imod Solness.) God aften! Solness (ser uvisst på hende.) God aften – Hilde (lér.) Jeg tror næsten at De ikke kender mig igen! Solness. Nej, – jeg må rigtignok si’ at – så’n i øjeblikket – Doktor Herdal. Men jeg kender Dem igen, frøken – Hilde Å, er det Dem, som –? Dokor Herdal. Javisst er det mig. ( Vi mødtes oppe på en af fjeldstuerne – nu isommer. (til Hilde.) Hvad blev der så af de andre damerne? Hilde. Å, de tog vejen vestover, de. Doktor Herdal. De likte nok ikke rigtig at vi gjorde al den sjau om kvelden. Hilde. De gjorde visst ikke det. Doktor Herdal. (truer med fingeren.) Og det var nu ikke frit for, heller, at De kokkettérte en smule med os. Hilde Jeg synes det er morsommere, det, end at sidde og strikke hosesokker. Doktor Herdal Det er jeg så fuldkommen enig med Dem i. Solness. Kom De til byen nu ikveld? Hilde. Ja, nu netop kom jeg. Doktor Herdal Ganske alene, frøken Wangel? Hilde Ja da! Solness. Wangel? Heder De Wangel Hilde (ser lystig forundret på ham.) Ja visst gør jeg da vel det. Solness. Så er De kanske datter af distriktslægen oppe i Lysanger? Hilde (som før.) Ja, hvem skulde jeg ellers være datter af? Solness. Nå, så har vi truffet hinanden der oppe da. Den sommer jeg var der og bygged tårn på den gamle kirken. Hilde (lidt alvorligere.) Ja, vel var det dengang. Solness Nå, det er lange tider siden, det. Hilde (ser fast på ham.) Det er akkurat de ti år siden. Solness. Og dengang var De vel bare barnet, kan jeg tænke Hilde, (henkastende.) Så’n en 13tolv–14tretten år. Doktor Herdal. Er det første gang, De er i byen, frøken Wangel? Hilde Ja, det er såmænd det. Solness. Og De kender kanske ingen her? Hilde Ingen uden Dem. Ja, og så Deres frue. Solness Så De kender hende også? Hilde Lidt bare. Vi var sammen nogen dage på sanatoriet. Solness Nå der oppe. Hilde Hun sa’ at jeg gerne måtte besøge hende, hvis jeg skulde komme her til byen. (smiler) Det havde hun nu for resten ikke behøvet. Solness. At hun da sletikke har snakket om det – (Hilde sætter stokken fra sig og spænder randselen af. Solness står og ser på hende.) Hilde (går imod ham.) Nå, så vil jeg be’ at jeg må få bli’ her inat da. Solness Det kan visst så godt la’ sig gøre. Hilde For jeg har ikke andre klæ’r, end de, jeg går i. Ja, og så et sæt undertøj i randselen. Men det må vaskes. For det er så svært skiddent. Solness Å ja, det blir der nok råd for. Nu skal jeg bare sige min hustru til – Doktor Herdal Så vil jeg gøre mit sygebesøg imens. Solness. Ja, gør det. Og siden så kommer De jo igen. Doktor Herdal (lystig, med et blik på Hilde.) Ja, det kan De forbande Dem på (lér) De spåde sandt alligevel, De, herr Solness! Solness. Hvorledes det? Doktor Herdal Ungdommen kom dog og banked på hos Dem. Solness. Ja, det var nu på en anden måde, det. Doktor Herdal Var så. Unægtelig! (Han går ud gennem forstuedøren. Solness åbner døren til højre og taler ind i sideværelset.) Solness. Aline, du må være så snil at komme ind. Her er en frøken Wangel, som du kender. (Fru Solness kommer frem i døren.) Fru Solness. Hvem er det? (sér Hilde) Å, er det Dem, frøken? (går nærmere og rækker hende hånden.) Ja, Dem traf jeg jo isommer. Så De kom da til byen alligevel. Solness. Frøken Wangel er kommet nu netop. Og så bér hun at hun må få bli’ her inat. Fru Solness Her? Ja så gerne det. Solness For at få sit tøj gjort lidt i stand, skønner du. Fru Solness. Jeg skal ta’ mig af Dem så godt jeg kan. Det er bare pligt, det Deres kuffert kom mer vel efter? Hilde Jeg har ingen kuffert. Fru Solness Nå, det ordner sig nok, håber jeg. Men nu får De ta’ tiltakke her hos min mand sålælnge. Så skal jeg sé at få et værelse gjort lidt hyggeligt for Dem. Solness. Kan vi ikke ta’ et af barnekammerserne? For de står jo fuldt færdige. Fru Solness Å jo. Der har vi mere end plads nok. – (til Hilde.) Sæt Dem nu ned og hvil Dem lidt. (Hun går ud til højre.) (Hilde, med hænderne på ryggen, driver lidt om på gulvet. Solness står foran ved bordet, ligeledes med hænderne på ryggen, og følger hende med øjnene.) Hilde (standser og ser på ham.) Har De flere barnekammerser, De? Solness. Her er tre barnekammerser i huset. Hilde Det var svært. Så har De vel fælt mange barn da? Solness Nej vi har ingen barn. – Men nu kan jo De få være barn her sålænge. Hilde For inat, ja. Jeg skal ikke skrike. Jeg vil prøve om jeg ikke kan få sove som en sten. Solness Ja, for De er vel svært træt, kan jeg tro? Hilde Nej da! Men alligevel –. For det er så rasende dejligt at ligge så’n og drømme. Solness Drømmer De tidt så’n om nætterne? Hilde Ja da! Næsten altid. Solness Hvad drømmer De så mest om da? Hilde Det siger jeg ikke ikveld. En anden gang – kanske. (Hun driver atter hen over gulvet, standser ved pulten og roder om mellem bøgerne og papirerne.) Solness (går lidt nærmere) Er der noget, De leder efter? Hilde Nej, jeg står bare og ser på alt dette her. (vender sig.) Kanske jeg ikke må? Solness Jo vær så god. Hilde Er det Dem, som skriver i den store protokollen? Solness Nej, det er bogholdersken. Hilde Et fruentimmer? Solness Ja naturligvis. Hilde En så’n en, som De har her hos Dem? Solness Ja. Hilde Er hun gift, hun? Solness (mere og mere oprømt.) Nej, det er en frøken. Hilde Nå så. Solness Men hun gifter sig visst snart nu. Hilde Det er jo bra’ for hende, det. Solness Men ikke videre bra’ for mig. For så har jeg ingen til at hjælpe mig. Hilde Kan De ikke få fat på en anden en, som er lige så god da? Solness Kanske De vilde bli her og – og skrive i protokollen? Hilde (ser op på ham.) Jo, det kan De tro! Nej tak, det skal vi ikke ha’ noget af. (Hun driver atter henover gulvet og sætter sig i gyngestolen. Solness går også til bordet.) Hilde (ligesom fortsættende.) – for her er da vel andet at ta’ sig til, end sligt noget. (ser smilende på ham.) Mener ikke De også det? Solness Forstår sig. Først og fremst så skal De vel omkring i butikkerne og få fiffet Dem rigtig op. Hilde (lystig.) Nej, jeg tror helst jeg la’r være det! Solness Så? Hilde. Ja, for jeg har sat alle pengene mine overstyr , må De vide. Solness (lér.) Hverken koffert eller penge altså! Hilde Ingen af delene. Men skidt, – det kan også være det samme nu. Solness Se, det kan jeg rigtig like Dem for! Hilde Bare for det? Solness For det ene med det andet. (sætter sig i lænestolen.) Lever Deres far endnu? Hilde. Ja, far lever. Solness Og nu tænker De kanske på at studere herinde? Hilde Nej, det er ikke faldt mig ind. Solness Men De blir da vel her i nogen tid, véd jeg? Hilde Alt efter som det føjer sig. (Hun sidder en stund og sér på ham, halvt alvorlig, halvt med et undertrykt smil. Derpå tager hun rejsehuen af og lægger den foran sig på bordet.) Hilde Bygmester Solness? Solness Ja? Hilde Er De svært glemsom, De? Solness. Glemsom? Nej, ikke så vidt jeg véd. Hilde Men vil De da sletikke til at snakke med mig om det der oppe fra? Solness Oppe fra Lysanger? Hilde Ja, fra den forfærdelig dejlige sommeren, da De bygged kirketårnet. Solness Nå, det er da ikke stort at snakke om, det, synes jeg. Hilde (ser bebrejdende på ham.) Hvorfor skal De nu sidde og si’ sligt. Solness Nå, så snak De til mig om det da. Hilde. Da tårnet var færdigt, havde vi stor stads i byen. Solness Ja, jeg mindes det. Hilde Der var musik på kirkegården. Og mange hundrede mennæsker. Vi skolepiger var hvidklædte, vi. Og så havde vi flag allesammen. Solness Å ja, de flagene, – de husker jeg rigtignok. Hilde Så kløv De opover stilladset. Lige op til det øverste. Og en stor krans havde De med Dem. Og den kansen hængte De helt oppe på vindfløjen. Solness (kort:, afbrydende) Jeg brugte så dengang. For det er en gammel skik, det. Hilde Jeg syntes det var så vidunderlig spændende at stå dernede og sé op til Dem. Tænk, om han nu faldt udover! Han, – bygmesteren selv –! Solness Ja, det kunde sgu’ godt ha’ hændt, det. For en af disse her hvidklædte dævelungerne, – hun bar sig slig, og skreg slig op til mig – Hilde (tindrende glad) «Hurra for bygmester Solness»! Ja! Solness. – og vifted og svinged slig med flaget sit at jeg – at jeg næsten blev ør af at sé på det. Hilde (sagtere, ser på ham.) Den dævelungen, – det var mig, det. Solness (fæster øjnene stivt på hende) Ja, nu, når De siger det, så synes jeg nok at – Hilde For det var så forfærdelig dejligt og spændende. Jeg kunde ikke skønne at der fandtes en bygmester i hele verden, som kunde bygge så umådelig højt tårn. Og så at De stod allerøvest deroppe selv! Lyslevende! Og at De sletikke blev en smule svimmel! Det var nu det aller mest – så’n – svimlende at tænke sig. Solness Hvoraf vidste De da så sikkert at jeg ikke var –? Hilde (afvissende.) Nej da! Fy! Det kendte jeg da vel indvendig at De ikke var. For ellers kunde De jo ikke ståt og sunget deroppe.– Sunget? Sang jeg?– Ja, det gjorde De da rigtignok.– Jeg har aldrig sunget en tone i mit liv.– Jo, De sang. Det hørtes som harper i luften.S. (tankefuld)Det er noget forunderlig noget, dette her. (tier en stund, ser på ham og siger dæmpet:) Men så, – bagefter, – så kom jo det rigtige. Solness Det rigtige? Hilde Ja, det behøver jeg da vel ikke at minde Dem om? Solness Å jo, mind mig lidt om det også. Hilde Husker De at der blev holdt stor middag for Dem i klubben? Solness. Ja vel. Det var samme eftermiddagen, det. Hilde Og så var De bedt hjem hos os til aftens. Solness Det er ganske rigtig, frøken Wangel! Mærværdigt, hvor godt De har husket alle disse her småting. Hilde Småting? Var det kanske en småting, det også, at jeg var alene i stuen da De kom? Solness Var De altså det? Hilde (uden at svare ham.) Den gang kaldte De mig ikke for dævelunge. Solness Nej, det gjorde jeg vel ikke. Hilde De sa’ at jeg var dejlig i den hvide kjolen. Og at jeg så ud som en liden prinsesse. Solness Det gjorde De visst også, frøken Wangel. Og dertil – så glad, som jeg var den dag, så – Hilde Og så sa’ De at når jeg blev stor, så skulde jeg være Deres prinsesse. Solness (smiler lidt.) Sé, sé, – sa’ jeg det også? Hilde Ja, De gjorde det. Og da jeg så spurte, hvor længe jeg skulde gå og vente på det vente, så sa’ De at De vilde komme igen om ti år, – som et trold, sa’ De – og bortføre mig. Til Spanien eller noget sligt. Og der vilde De købe et kongerige til mig, – sa’ De. Solness Ja, efter en god middag ser en ikke så nøje på skillingen. Men sa’ jeg virkelig alt dette her? Hilde (lér stille.) Ja, og De sa’ også, hvad kongeriget skulde hede. Solness Nå da? Hilde Det skulde hede kongeriget Appelsinia, sa’ De. Solness Nå, det var jo et appetitligt navn. Hilde Nej, jeg likte det slet ikke. For det var jo som om De vilde gøre nar af mig. Solness Men det var da visst ikke mening. Hilde. Nej, det skulde en jo rigtignok også tro. Efter det, som De gjorde bagefter. Solness Hvad i al verden gjorde jeg da bagefter? Hilde Det behøver jeg da vel ialfald ikke at minde Dem om. For det må De da sagtens selv huske, véd jeg. Solness Ja, ja, sæt mig bare lidt på glid, så kanske –. Nå? Hilde (ser fast på ham.) De tog og kyssed mig, bygmester Solness. Solness (rejser sig op fra stolen.) Gjorde jeg! Hilde Jaha, De gjorde det. De tog mig med begge armene og bøjed mig bagover og kyssed mig. Mange gange. Solness. Men kære snille frøken Wangel –! Hilde (rejser sig) De vil da vel aldrig nægte det? Solness Jo, det vil jeg rigtignok nægte! Hilde Så’n lige op i mine åbne øjne! Solness Ja, for De tar fejl! De tar fejl! Hilde (ser hånligt på ham.) Nå så. (Hun vender sig fra ham, går langsomt hen imod venstre, støtter panden, med hændern foran, mod væggen og blir ubevægelig stående. Kort ophold.) Solness (går varsomt hen bag hende) Frøken Wangel –! Hilde (tier og rører sig ikke.) Solness Stå nu ikke der som en stenstøtte. Dette her må være noget, som De har drømt. (lægger hånden på hendes arm.) Hør nu her – Hilde (gør en utålmodig bevægelse med armen.) Solness. (som om en tanke skyder op i ham.) Eller –! Bi lidt! – Her stikker noget dybere under, skal De sé! Hilde (rører sig ikke.) Solness (dæmpet men med eftertryk.) Jeg må ha’ tænkt på alt dette her. Jeg må ha’ villet det. Ha’ ønsket det. Havt lyst til det. Og så –. Skulde det ikke hænge slig sammen? Hilde (tier) Solness (utålmodig.) Nå ja, ja, for fan’, – så har jeg gjort det også da! Hilde (drejer lidt på hodet og spørger.) Tilstår De altså nu? Solness Ja. Alt, hvad De vil. Hilde At De tog og slog armene om mig? Solness Ja da! Hilde Og bøjed mig bagover? Solness Svært langt bagover. Hilde Og kyssed mig? Solness Ja, jeg gjorde det. Hilde Mange gange? Solness Så mange, De bare vil. Hilde (vender sig imod ham og har igen det tindrende glade udtryk i øjnene.) Nå, ser De at jeg fik lokket det ud af Dem tilslut! Solness (drager på smilebåndet.) Ja, tænk bare, – at jeg kunde glemme sligt noget. Hilde (atter lidt mut, går fra ham.) Å, De har vel kysset så mange i Deres dage, De, kan jeg tænke. Solness Nej, det må De da ikke tro om mig. (Hilde sætter sig i lænestolen. Solness står og støtter sig til gyngestolen.) Solness (ser opmærksomt iagttagende på hende.) Frøken Wangel? Hilde Ja? Solness. Hvorledes var det nu? Hvad blev det så videre til – dette her? Hilde Det blev jo ikke til noget mere. Det véd De da. For så kom de andre fremmede og så – Solness. Ja rigtig! De andre kom. At jeg kunde glemme det også. Hilde Å, De har såmænd ingenting glemt. Bare skammet Dem lidt, kanske. En glemmer da ikke sligt noget, ved jeg. Solness Nej, det skulde jo synes så. Hilde (ser lidt på ham.) Eller har De kanske også glemt, hvad dag det var? Da De hejste kransen på tårnet deroppe? Solness Ja, selve dagen har jeg, min sæl’, glemt. Jeg véd bare at det var for ti år siden. Så’n udover høstparten. Hilde (nikker langsomt med hodet) Det var for ti år siden, den 19de September. Solness. Jaha, det var vel så ved lag. Sé, det mindes De også! (standser.) Men bi lidt –! Jo, – idag har vi også den 19de September. Hilde Ja, vi har det. Og de ti år er gået. Og De kom ikke, – som De havde lovet mig. Solness Lovet Dem? Skræmt Dem med, mener De vel? Hilde Jeg synes ikke, det var noget at skræmme med, det. Solness Nå, narret Dem lidt med da. Hilde Var det bare det, De vilde? Narre mig? Solness Nå, eller spøge lidt med Dem da. Jeg husker det, gud hjælpe mig, ikke. Men noget sligt noget har det vel været. For De var jo bare et barn dengang. Hilde Å, jeg var kanske ikke så rent barn heller. Ikke så’n en tøsunge, som De tror. Solness (ser forskende på hende) Har De rigtig for ramme alvor gået og tænkt at jeg vilde komme igen? Hilde (dølger et halvt spottende smil.) Ja da! Jeg havde ventet det af Dem. Solness At jeg vilde komme hjem til Deres og ta’ Dem med mig? Hilde Akkurat som et trold, ja. Solness Og gøre Dem til prinsesse? Hilde De lovte jo det. Solness Og gi’ Dem et kongerige? Hilde (ser op i loftet.) Hvorfor ikke det? For det behøvte jo ikke at være netopså’nt et almindeligt, rigtigt kongerige heller. Solness Men noget andet, som var lige så godt? Hilde Ja, mindst lige så godt. (ser lidt på ham.) Kunde De bygge de højeste kirketårne i verden, så måtte De vel sagtens kunne gøre udvej til et eller andet slags kongerige også, – tænkte jeg mig. Solness (ryster på hodet.) Jeg kan ikke rigtig få rede på Dem, frøken Wangel. Hilde Kan De ikke det? Jeg synes, det er så ligetil, jeg. Solness Nej, jeg kan ikke bli’ klog på, om De mener alt det, som De siger. Eller om De bare sidder så’n og driver spas – Hilde (smiler.) Gør nar kanske? Jeg også? Solness Ja netop. Gør nar. Af os begge to. (ser en stund på hende.) Har De længe vidst at jeg var gift? Hilde Ja det har jeg da vidst hele tiden. Hvorfor spør’ De om det? Solness Nej, nej, det faldt mig bare så’n ind. (ser i taushed på hende og siger dæmpet:) Hvorfor er De kommen? Hilde Fordi jeg vil ha’ fat i mit kongerige. Nu er jo tiden ude. Solness (lér uvilkårligt.) Jo, De er god, De! Hilde Ryk ud med mit kongerige, bygmester! (banker med fingeren.) Kongeriget på bordet! Solness (rykker gyngestolen nærmere og sætter sig.) Alvorlig talt, – hvorfor er De kommen? Hvad vil De egentlig her. Hilde Å, for det første så vil jeg nu gå omkring og sé på alt dette her, som De har bygget. Solness Da får De mere end nok at løbe om efter. Hilde Ja, De har jo bygget så forfærdelig meget. Solness Jeg har det. Mest i de senere årene. Hilde Mange kirketårne også? Så’ne umådelig høje? Solness Nej, jeg bygger ingen kirketårne nu mere. Hilde Hvad bygger De da? Solness Hjem for mennesker. Hilde Kunde De ikke gøre lidt – lidt så’n kirketårn i de hjemmene også? Solness (studser) Hvad mener De med det? Hilde Jeg mener, – noget, som peger – sådan frit tilvejrs. Med fløjen så svimlende højt oppe. Solness (grubler lidt.) Mærkværdig nok at De siger det. For det er jo netop det, jeg allerhelst vilde. Hilde Ja men hvorfor gør De det så ikke da? Solness Nej, for menneskene vil ikke ha’ det. Hilde Tænk, – at de ikke vil det! Solness Men nu bygger jeg mig et nyt hjem – her lige over for – Hilde Til Dem selv? Solness Ja. Det er omtrent færdigt. Og på det er der et tårn – Hilde Højt tårn? Solness Ja. Hilde Svært højt? Solness Folk vil visst si’ at det er altfor højt. For et hjem at være. Hilde Det tårnet vil jeg ud og sé på imorgen tidlig. Solness (sidder og ser på hende med hånden under kind.) Sig mig, frøken Wangel, – hvad heder De? Til fornavn, mener jeg. Hilde Jeg heder Hilde. Solness Hilde? Så? Hilde Véd De ikke det da? De kaldte mig jo selv Hilde – den dagen – da De var uskikkelig. Solness Gjorde jeg det også? Hilde Men dengang sa’ De «lille Hilde». Og det likte jeg ikke. Solness Så De likte ikke det, frøken Hilde? Hilde Nej, ikke ved den lejlighed. – Forresten – «prinsesse Hilde», det vilde ta’ sig ganske godt ud, synes jeg. Solness Ja vel. Prinsesse Hilde af – af –. Hvad var det nu kongeriget skulde hede? Hilde Å fy da! Det dumme kongeriget vil jeg ikke ha’ noget af. Jeg vil ha’ mig et ganske andet et. Solness (sidder fremdeles og ser på hende.) Er det ikke underligt –? Jo mere jeg tænker over det – så står det for mig, som om jeg i hele lange år har gået her og pint mig med – hm – Hilde. Med hvad? Solness Med at komme på noget – noget sådan oplevet, som jeg syntes, jeg måtte ha’ glemt igen. Men aldrig så fik jeg tag i, hvad det kunde være for noget. Hilde. De skulde slået knude på Deres lommetørklæde. Solness Så havde jeg bare gået og funderet på, hvad den knuden kunde betyde. Hilde Å ja, der gi’es vel slige trold i verden også. Solness (rejser sig.) Det var inderlig godt at De kom til mig nu. Hilde Var det godt? Solness. For jeg har siddet her alene. Og stirret på det altsammen. (sagtere.) Jeg skal si’ Dem, – jeg er begyndt at bli’ så ræd, så ræd for – ungdommen. Hilde (blæser) Pyh, – er ungdommen noget at bli ræd for! Solness Ja, just den. Derfor så har jeg låset og stængt mig inde. (hemmelighedsfuldt.) De skal vide, at ungdommen vil komme her og dundre på døren. Bryde ind til mig. Hilde Så synes jeg, De skulde gå ud og lukke op for ungdommen da.. Lukke op?Ja, så ungdommen kunde få slippe ind til dem. Sån med det gode. Solness Nej, nej, nej! Undommen – det er gengældelsen, det, ser De. Den kommer i spidsen for omslaget. Ligesom under en ny fane. Hilde, (rejser sig, ser på ham og siger med en sittrende trækning om munden.) Kan De bruge mig til noget, bygmester? Solness Ja, det kan jeg rigtignok! For De kommer også – ligesom under ny fane, synes jeg. Ungdom mod ungdom altså –! Doktor Herdal kommer ind gennem forstuedøren.) Doktor Herdal. Nå, – er De og frøkenen her endnu? Solness. Ja, vi har havt mangt og meget at snakke om, vi to. l Hilde Både gammelt og nyt. Doktor Herdal Nej, har De det? Hilde Å, det har været så svært morsomt. For bygmester Solness – han har så’n en rent ubegribelig hukommelse, han. Alle mulige småting så husker han dem. (Fru Solness kommer gennem døren til højre.) Fru Solness Se så, frøken Wangel. Nu er værelset i orden til Dem? Solness Barnekammerset? Fru Solness Ja. Det mellemste. Men først så skulde vi vel tilbords. Solness (nikker alvorlig til Hilde.) Hilde skal sove i barnekammerset. Fru Solness Hilde? Solness Ja, frøken Wangel heder Hilde. Jeg har kendt hende da hun var barn. Fru Solness Nej, har du det, Halvard?. Nå, vær så god da. Der er dækket. (Hun tager doktor Herdals arm og går ud med ham til højre.) Hilde (vender sig i døren.) Er det sandt, som De sa’? Kan De bruge mig til noget? Solness. De er visst den, som jeg sårest behøver. Hilde (ser på ham med glade, forundrede øjneog slår hænderne sammen.) Men du store, dejlige verden –! Solness. Nå –? Hilde Så har jeg jo kongeriget da! Solness (uvilkårligt.) Hilde –! Hilde (med en dirrende trækning om munden.) Næsten, – havde jeg nær sagt. (Hun går ud til højre. Solness følger hende.) Anden akt. (En smukt udstyret, mindre salon hos bygmester Solness. På bagvægen glasdør ud til veranda og have. Til højre et brudt hjørne, med karnap, hvori blomsteropsatser og et stort vindu. Et tilsvarende brudt hjørne til venstre. I dette en liden tapetdør. På sidevægen til venstre en almidelig dør. Ligeså på sidevæggen tilhøjre. I forgrunden konsolbord med stort spejl og planter Udskårne møbler og blomsteropsatser i smagfuld opstilling. Foran til venstre en sofa med bord og lænestole. Længere tilbage på samme side et bogskab Det er tidlig formiddag.) (Bygmester Solness sidder ved det lille bord foran karnappet. Ragnar Broviks mappe ligger opslået på borden. Han blader i tegningerne og ser nøje på nogle af det. Et uroligt drag går over hans ansige. Fru Solness går lydløst om med en liden vandkande og steller med blomsterne. Hun er sortklædt som før. Hendes hat, sjal, og parasol ligger på en stol ved spejlet. Solness følger hende et par gange ufomærket med øjnene. Ingen af dem taler.) (Kaja Fosli kommer stilfærdig i døren til venstre.) Solness (vender hodet og siger ligegyldigt henkastende.) Nå, er det Dem? Kaja. Jeg vilde bare melde at jeg er kommen. Solness. Ja, ja, det er godt. Er ikke Ragnar der også? Kaja. Nej, ikke endnu. Han måtte bli’ lidt og vente på doktoren Men siden vilde han komme og forhøre sig – Solness Hvorledes står det sig med den gamle idag? Kaja. Dårlig. Han be’r så meget undskylde at han må bli’ liggende dagen over. Solness. Bevar’es vel. Lad ham endelig det. Men gå så De til Deres arbejde. Kaja Ja. (standser ved døren) Vil De kanske snakke med Ragnar når han kommer. (Hun går ud til venstre.) Solness Nej, jeg ikke noget så’n særligt (Solness blader atter i tegningerne.) Fru Solness(henne ved karnappet) Gad vide, om han ikke dør, han også. Solness (ser hen på hende). Han også? Hvem andre –? Fru Solness Jo, jo, gamle Brovik – han dør visst også nu, Halvard. Du skal nok få sé det. Solness Kære Aline, skulde du ikke ud og gå lidt? Fru Solness Jo, jeg skulde jo egentlig det. (Hun blir ved at stelle med blomsterne.) Solness (bøjet over tegningerne.) Sover hun endnu? Fru Solness (sér på ham.) Er det frøken Wangel, du sidder og tænker på? Solness (ligegyldig). Jeg kom så’n til at huske på hende. Fru Solness Frøken Wangel er oppe for længe siden. Solness Nå, er hun det? Fru Solness Da jeg var derinde sad hun og stelled med sit tøj. (Hun går foran spejlet og begynder langsomt at sætte hatten på.) Solness (efter et kort ophold) Så fik vi da brug for et barnekammers alligevel, vi, Aline. Fru Solness Ja, vi fik jo det. Solness Og jeg synes det er bedre, det, end at altsammen skal stå tomt. Fru Solness Dette tomme er så rent forfærdeligt. Det har du ret i. Solness (rejser sig og går nærmere.) Du skal bare få sé det, Aline, at herefter blir det nok bedre for os. Langt hyggeligere. Lettere at leve. – Især da for dig. Fru Solness (ser på ham.) Herefter? Solness Ja, tro du mig, Aline – Fru Solness Mener du, – fordi hun er kommen her? Solness (bekæmper sig.) Jeg mener naturligvis, – når vi først får flyttet ind i det nye huset. Fru Solness (tager sjalet.) Ja, tror du det, Halvard? At det blir bedre da? Solness Jeg kan da aldrig tænke mig andet. Og det tror da vel sagtens du også. Fru Solness Jeg tror ingen verdens ting om det nye huset. Solness (forstemt.) Det er rigtignok ilde at høre for mig, dette her. For det er da vel mest for din skyld at jeg har bygget det. (Han vil hjælpe hende med sjalet.) Fru Solness (unddrager sig.) I grunden gør du så altfor meget for min skyld. Solness (med en viss hæftighed) Nej, nej, sligt noget må du slet ikke sige, Aline! Jeg tåler ikke at høre den slags ting af dig! Fru Solness Nå, så skal jeg ikke sige det da, Halvard. Solness Men jeg blir ved mit, jeg. Du skal nok få sé det, at det vil lage sig bra’ for dig der over i det nye. Fru Solness Å gud, – bra’ for mig –! Solness (ivrig.) Jo da! Jo da! Vær bare sikker på det, du! For der, ser du, – der blir der så utrolig meget, som kommer til at minde dig om dit eget – Fru Solness Om det, som havde været fars og mors. – Og som brændte op – altsammen. Solness (dæmpet.) Ja, ja, du stakkers Aline. Det var et forfærdelig hårdt slag for dig. Fru Solness (udbrydende i klage.) Du kan bygge så meget, du i verden vil, Halvard, – for mig får du aldrig bygget noget rigtigt hjem op igen. Solness (går henover gulvet.) Nå, så la’ os i guds navn ikke snakke mere om dette her da. Fru Solness Vi plejer jo ellers aldrig at snakke om det heller. For du skyder det bare ifra dig – Solness (standser brat og ser på hende) Gør jeg? Og hvorfor skulde jeg gøre det? Skyde det ifra mig? Fru Solness Å jo, jeg forstår dig så godt, Halvard. Du vil jo så gerne skåne mig. Og undskylde mig også. – Alt, – hvad du bare kan. Solness Dig! Er det dig, – dig selv, du taler om, Aline! Fru Solness Ja, det må da vel være om mig, véd jeg. Solness (uvilkårligt, hen for sig.) Det også! Fru Solness For med det gamle hjemmet, – med det fik det nu endda være, som det være vilde. Herre gud, – når nu engang ulyken var ude, så – Solness Ja, det har du ret i. Ulykken råder en jo ikke for, – siges der. Fru Solness Men det forfærdelige, som branden drog efter sig –! Det er det! Det, det, det! Solness (heftigt) Bare ikke tænke på det, Aline! Fru Solness Jo, just det må jeg tænke på. Og få tale om det endelig engang også. For jeg synes ikke jeg kan bære det længer. Og så at jeg aldrig har lov til at tilgi’ mig selv –! Solness (i udbrud.) Dig selv –! Fru Solness Ja, for jeg havde jo pligter til to sider. Både imod dig og imod de små. Jeg skulde ha’ gjort mig hård. Ikke ladt skrækken få slig magt over mig. Ikke heller sorgen fordi hjemmet var brændt for mig. (vrider hænderne) Å, om jeg bare – bare havde kunnet, Halvard! Solness (sagte, rystet, går nærmere.) Aline, – du må love mig at du aldrig mere vil tænke de tanker. – Lov mig endelig det, du! Fru Solness Å gud, – love! Love! En kan jo love, hvad det så skal være – Solness Men ikke holde, – mener du? Nej, det rå’r en jo ikke selv for i sligt. ( knuger hænderne og går henover gulvet.) Å, det er da også fortvilet, er det! Aldrig en solstråle! Ikke et strejflys engang ind i hjemmet! Fru Solness Her er jo ikke noget hjem, Halvard. Solness. Å nej, du må så sige. (tungt) Og gud véd om du ikke får ret i det, at det ikke blir bedre for os i det nye huset heller. Fru Solness Det blir det aldrig. Lige tomt, – lige øde, – der som her. Solness (hæftig) Men hvorfor i al verden har vi så bygget det? Kan du sige mig det? Fru Solness Nej, det får du svare dig selv på. Solness (skotter mistænksomt til hende.) Hvad mener du med det, Aline? Fru Solness Hvad jeg mener? Solness Ja, for fan’ –. Du sa’ det så underligt. Som om du havde en bagtanke med det. Fru Solness Nej, det kan jeg rigtignok forsikre dig – Solness (går nærmere.) Å, mange tak, – jeg véd nok, hvad jeg véd. Og jeg både sér og jeg hører også, jeg, Aline. Det kan du lide på! Fru Solness Men hvad for noget da? Hvad for noget? Solness Finder du ikke ud en lumsk, bortgemt mening i det uskyldigste ord, som jeg bare siger kanske ? Fru Solness Gør jeg! Solness – og tyder du det så ikke bagefter for doktoren – netop slig, som du vil , jeg skal ha’ ment det? Fru Solness Jeg, siger du! Gør jeg det! Solness. (lér.) Håhåhå! Det er jo nokså rimeligt, det, Aline! Når du har at trækkes med en syg mand i huset, så – Fru Solness Syg! Er du syg, Halvard! Solness (bryder ud.) En halvgal mand da! En forrykt mand! Kald mig, hvad du vil. Fru Solness (famler efter stolryggen og sætter sig) Halvard, – for gud i himmelens skyld –! Solness Men I tar fejl, begge to. Både du og doktoren. Det er ikke slig fat med mig. (Han går op og ned af gulvet. Fru Solness følger ham angstfuld med øjnene. Derpå går han hen til hende.) Solness (rolig.) I grunden fejler der mig ingen verdens ting. Fru Solness Nej, ikke sandt! Men hvad er der så ivejen med digda Solness Det er det, at jeg mangen gang holder på at segne under denne forfærdelige gældsbyrden – Fru Solness Gæld, siger du! Men du står jo ikke i gæld til nogen, Halvard! Solness (sagte, bevæget) I bundløs gæld til dig, – til dig, – til dig, Aline. Fru Solness (rejser sig langsomt.) Hvad er der bagved alt dette her? Sig det ligesågodt straks! Solness Men der er jo ingenting bagved. Jeg har aldrig gjort dig noget ondt. Ikke med vidende og vilje ialfald. Og så alligevel – så kendes det som om en knugende gældsbyrde lå på mig. Fru Solness Til mig? Solness Mest til dig. Fru Solness Så er du – syg alligevel, Halvard. Solness (tungt) Må vel være det. Eller noget sligt noget. (ser mod døren tilhøjre, som åbnes.) Nå! Nu lysner det. (Hilde Wangel kommer ind. Hun har ændret et og andet ved sin dragt. Kjoleskørtet er nedhæftet.) Hilde Godmorgen, bygmester! Solness (nikker.) Sovet godt? Hilde Vidunderlig dejligt. Ligesom i en vugge. Å, – ligget og strækket mig som – som en prinsesse! Solness (smiler lidt.) Rigtig tilpas altså. Hilde Skulde mene det. Solness Og drømt sagtens også? Hilde Ja da. Men det var fælt. Solness Så? Hilde Ja, for jeg drømte at jeg faldt udover en forfærdelig høj, brat fjeldvæg. Drømmer De aldrig sligt noget De? Solness Å jo, – en gang imellem, så – Hilde Det er så svært spændende – når en så’n daler og daler. Solness Det kendes ligesom isnende, synes jeg. Hilde Trækker De benene op under Dem mens det står på? Solness Ja, så højt jeg bare kan. Hilde Det gør jeg også. Fru Solness Ja, nu får jeg vel gå ud i byen, jeg, Halvard. (til Hilde) Og så skal jeg sé at ta’ et og andet med, som De kan ha’ ha’ brug for. Hilde (vil kaste sig om hendes hals.) Å kæreste dejligste fru Solness! De er da rigtig altfor snil også! Forfærdelig snil – Fru Solness (afværgende, gør sig løs.) Å langt ifra da. Det er jo bare min pligt, det. Og derfor gør jeg det så gerne. Hilde (fortrydelig, spidser munden.) Forresten synes jeg såmænd at jeg godt kan gå i gaderne, – så pænt, som jeg har fåt det til, nu. – Eller kan jeg kanske ikke det her? Fru Solness Oprigtig talt så tror jeg nok at en og anden vilde sé lidt efter Dem. Hilde (blæser.) Pyt! Ikke andet? Det er jo bare morsomt, det. Solness(i dulgt ondt lune) Ja, men folk kunde falde på at tro at De også var gal, ser De. Hilde Gal? Er der da så svært mange gale her i byen? Solness (peger på panden) Her ser De en slig en idetmindste. Hilde De, – bygmester! Fru Solness Uf! Nej men kære, kære Halvard da! Solness Har De endnu ikke mærket det? Hilde Nej, det har jeg da rigtignok ikke. (besinder sig og lér lidt.) Jo, kanske i en eneste ting alligevel. Solness Nå, hører du det, Aline? Fru Solness Hvad er så det for en ting da, frøken Wangel? Hilde Nej, det siger jeg ikke. Solness Å jo, sig det! Hilde Nej tak, – så gal er jeg ikke. Fru Solness Når du og frøken Wangel blir alene, så siger hun det nok, Halvard. Solness Ja så, – tror du det? Fru Solness Å ja da. For du har jo kendt hende så godt før. Helt siden hun var barn, – fortæller du. (Hun går ud gennem døren til venstre.) Hilde (lidt efter.) Kan Deres frue sletikke like mig, hun? Solness Synes De, De kunde mærke sligt noget på hende? Hilde Kunde De ikke selv mærke det da? Solness (undvigende) Aline er ble’t så svært menneskesky i de sidste år – Hilde Er hun det også? Solness Men hvis De bare kunde få lære hende rigtig at kende –. Ja, for hun er så snil – og så god – og så bra’ igrunden – Hilde (utålmodig.) Men når hun det er, – hvorfor skulde hun så gi’ sig til at sige dette her om pligt! Solness Om pligt? Hilde Ja, hun sa’ jo, hun vilde gå ud og købe noget til mig. Fordi det var hendes pligt, – sa’ hun. Å jeg kan ikke udstå det stygge fæle ordet! Solness Hvorfor ikke det da? Hilde Nej, for det høres så koldt og spidst og stikkende Pligt, pligt, pligt.. Finder ikke De også det? At det ligesom stikker en? Solness Hm, – har ikke tænkt så nøje over det. Hilde Jo da! Og når hun er så snil, – som De fortæller, hun er, – hvorfor skulde hun så sige sligt? Solness Men herregud, hvad skulde hun da ha’ sagt? Hilde Hun kunde jo sagt at hun vilde gøre det fordi hun likte mig så forfærdelig godt. Eller et eller andet sligt kunde hun ha’ sagt. Bare noget, som var varmt og hjerteligt, forstår De. Solness (ser på hende) Er det så, De vil ha’ det? Hilde Ja, just så. (Hun går henover gulvet, standser ved bogskabet og ser på bøgerne.) Hilde De har svært mange bøger, De. Solness. Å, jeg har lagt mig til en del. Hilde. Læser De i alle de bøgerne også? Solness Å ja, når jeg kan få tid til det, så –. Læser De? Hilde Ikke nu så meget. For jeg kan så ikke finde sammenhængen i det alligevel. Solness Just slig er det med mig også. (Hilde driver lidt om, standser ved det lille bord og blader i mappen.) Hilde Det er vel Dem, som har tegnet alt dette her? Solness Nej, det er en ung mand, jeg har til at hjælpe mig. Hilde En, som De selv har lært op? Solness Å ja, han har vel sagtens lært noget af mig også. Hilde (sætter sig.) Så er han vel svært flink da? (ser lidt på en tegning) Er han ikke det? Solness Å ikke så værst. Kunde kanske bli’ til noget. Hilde Ja da! Han må visst være græsselig flink. Solness Synes De, De kan sé det på tegningerne? Hilde. Pyt, – de tegningerne –! Men når han har lært af Dem, så – Solness Å, for den sags skyld –. Her er mangeher, som har lært af mig. – Og lige klejne blir de for det. Hilde (ser på ham og ryster på hodet) Nej, om jeg så skulde dø, så skønner jeg ikke at De kan være så dum. Solness Dum? Synes De jeg er så svært dum da? Hilde Ja det synes jeg. Når De kan gi Dem til at gå her og lære nogen op, så – Solness (studsende) Nå? Og hvorfor ikke det? Hilde (rejser sig og siger halvt alvorlig, halvt leende) Isch, nej da, bygmester! Hvad skal det være godt for! Ingen andre, end De, skulde ha’ lov til at bygge. De skulde være ganske alene om det. Gøre det altsammen selv. Nu véd De det. Solness (uvilkårlig) Hilde –! Hilde Nå? Solness Hvordan i alverden er De kommen ind på dette her? Hilde Synes De, det er så underlig tænkt af mig? Solness Nej, ikke for det. Men nu skal jeg sige Dem noget. Hilde Nå da? Solness Jeg går her – uafladelig – i stilhed og i ensomhed – og tumler med den samme tanken. Hilde. Ja, det er da rimeligt nok, det. Solness Og det har De sagtens alt lagt mærke til. Hilde Nej, det har jeg slet ikke. Solness Men før, – da De sa’ at De trode jeg var – gal? Så’n i en ting –? Hilde Å , jeg tænkte på noget ganske andet noget da. Solness På hvad for noget da? Hilde. Det kan være det samme. Solness (går henover gulvet.) Ja, ja, som De vil. (standser ved karnappet.) Kom her hen, så skal jeg vise Dem noget. Hilde (går nærmere.) Hvad er det? Solness Ser De, – der borte i haven–? Hilde Ja? Solness (peger ud) Oppe på den bratte højden der? Inde mellem træerne? Hilde Det store nye huset? Solness Det, som er under bygning, ja. Næsten helt færdigt. Hilde Det har et svært højt tårn, synes jeg. Solness Stilladset står endnu. Hilde Er det Deres nye hus, det? Solness Ja. Hilde Det huset, som De nu vil flytte ind i? Solness Ja. Hilde (ser på ham) Er der barnekammerser i det huset også? Solness Tre, ligesom her. Hilde Og ingen barn. Solness Kommer ingen heller. Hilde (med et halvt smil.) Ja, er det så ikke, som jeg sa’ –? Solness At –? Hilde At De er – så’n – lidt gal alligevel. Solness Var det dette her, De tænkte på? Hilde Ja, på alle de tomme barnekammerserne, som jeg lå og sov i. Solness (sænker stemmen) Vi har havt barn, – Aline og jeg. Hilde (ser spændt på ham.) Har De –! Solness To små gutter. Begge var de lige gamle. Hilde Tvillinger da. Solness Ja, tvillinger. Det er nu en elleve–tolv år siden. Hilde Og begge to er altså –? De tvillingerne har De altså ikke nu længer? Solness (stille bevæget) Vi beholdt dem bare så’n en snes ge. Eller knapt nok det (bryder ud) Å Hilde, hvor det er rent utrolig godt for mig at De kom! For nu endelig har jeg da fåt en, som jeg kan snakke med! Hilde Kan De da ikke det med – med hende også? Solness Ikke om dette her. Ikke så’n, som jeg vil og må. (tungt) Og ikke om så meget andet heller. Hilde (dæmpet) Var det bare det, De mente, da De sa’ at De kunde bruge mig til noget? Solness Nærmest var det vel det. Igår da. For idag véd jeg ikke længer så rigtig –. ( afbrydende) Kom her og lad os sætte os, Hilde. Sæt De Dem der, – så De har haven for øjne. (Hilde sætter sig til venstre for det større bord.) Solness (rykker en stol nærmere.) Har De lyst til at høre på det? Hilde Ja, jeg vil gerne sidde her og høre på Dem. Solness Så skal jeg sige Dem det altsammen da. (Han sætter sig ved langsiden af bordet) Hilde Nu har jeg både Dem og haven for øjne, bygmester. – Fortæl mig det så! Solness (peger mod karnapvinduet) Der borte på højden, – hvor De altså ser det nye huset – Hilde Ja? Solness – der bode Aline og jeg i de første årene. For deroppe lå der dengang et stort, gammelt hus, som havde hørt hendes mor til. Og det fik efter hende. Hele haven, huset lå i, den fik vi med. Hilde Var der tårn på det huset også? Solness Ikke spor af sligt noget. Det var en stor, styg, mørk trækasse at sé til udvendig. – Men nokså lunt og hyggeligt inde alligevel. Hilde Rev De så det gamle skrammelet ned da? Solness Nej. Det brændte for os. Hilde Altsammen! Solness Ja. Hilde Var det en svær ulykke for Dem, det? Solness Li’som en tar det til. Som bygmester kom jeg i vejret på den branden – Hilde Nå, men –? Solness Vi havde netop fåt de to små gutterne dengang – Hilde De stakkers tvillingerne, ja. Solness De kom så sunde og trivelige til verden. Og vokse gjorde de fra dag til dag, så en tydelig kunde sé det. Hilde Barn vokser svært i de første dagene. Solness Det var det dejligste syn, en kunde sé for sine øjne, når Aline lå der med dem begge to. – Men så kom brandnatten – Hilde (åndeløs) Hvad skede! Sig det da! Brændte nogen inde! Solness Nej; ikke det. Alle blev reddet godt og vel ud af huset – Hilde Nå, men så –? Solness Skrækken havde rystet Aline så forfærdelig stærkt. Brandlarmen, – udflytningen – så’n over hals og hode – og det til og med i den isnende nattekulden –. For de måtte jo bæres ud, slig, som de lå der. Både hun og de små – Hilde Tålte de så ikke det da? Solness Jode tålte det nok Men med Aline blev det til feber. Og den gik over i mælken, – sa’ doktor Herdal siden. Amme dem selv, – det vilde hun jo endelig. Og begge vore smågutter, (knuger hænderne) – de – å! Hilde De stod ikke det over? Solness Nej, det stod de ikke over. Det var det, som tog dem fra os. Hilde Det må visst ha’ været forfærdelig svært for Dem. Solness Svært nok for mig. Men tifold sværere for Aline. (knytter hænderne i stille raseri) Å, at sligt noget kan få lov til at gå for sig her i verden! (kort og fast) Fra den dag, jeg misted dem, bygged jeg nødig kirker. Hilde Kanske ikke gerne kirketårnet oppe hos os heller? Solness Ikke gerne. Jeg véd, jeg var så glad da det var færdigt. Hilde Det véd jeg også. Solness Og nu bygger jeg aldrig – aldrig sligt noget mere! Hverken kirker eller kirketårne. Hilde (nikker langsomt) Bare huse, som der kan bo folk i. Solness Hjem for mennesker, Hilde. Hilde Men hjem med høje tårne og spir på. Solness Helst det. (slår over i en lettere tone) Ja, ser De, – som sagt, den branden, den bragte mig ivejret, den. Som bygmester da. Hilde Hvorfor kalder De Dem ikke arkitekt ligesom de andre? Solness Har ikke lært grundig nok til det. Det, jeg kan, det har jeg for det meste fundet ud selv. Hilde Men ivejret kom De da alligevel, bygmester. Solness Ovenpå strygende branden, ja. For da fik jeg jo penge mellem hænder til at bygge for. Bygge akkurat slig, som jeg vilde ha’ det, forstår De. Hilde Til Dem selv da? Solness Nej, ikke straks det. Men jeg stykked den store haven ud i villatomter og bygged så’n en fire–fem huse der –. Til at begynde med, skønner De. Hilde (ivrig) Ja, ja, det var klogt gjort af Dem. For så fik de dumme menneskene sé, hvad De duede til. Solness Jaha, de fik det. Og så gik det strygende for mig. Ag. Bygværk på bygværk har jeg siden den tiden rejst rundt om i udkanterne af byen. Og langs udefter hele fjorden også. Og helt inde i landet. Og nu på det sidste så er de begyndt at spøge efter mig udenlands – (afbrydende) Nå, – hvem véd, – hvem véd –? Hilde (ser forskende på ham) De må være en svært lykkelig mand, De. Slig, som De har det. Solness (formørket) Lykkelig? Siger De også det? Ligesom alle de andre. Hilde Ja, for det synes jeg da De må. I alle fald når De bare ikke tænker på de to små barnene. Solness (langsomt) De to små barnene, – de er ikke så greje at komme ifra, de, Hilde. Hilde (lidt usikker) Står de endnu så svært ivejen? Så lange tider bagefter? Solness (ser fast på hende) Lykkelig mand, sa’ De – Hilde Ja, men er De da ikke det, – for resten? Solness (blir ved at sé på hende) Da jeg fortalte Dem dette her om branden – hm – Hilde Nå da! Solness Var der så ikke én særlig tanke, som De så’n fæsted Dem ved? Hilde (tænker efter) Nej. Hvad for en tanke skulde det være? Solness (med et visst dæmpet eftertryk) Ene og alene ved den branden blev jeg sat i stand til at bygge hjem for mennesker. Hyggelige, lune, lyse hjem, hvor far og mor og hele barneflokken kunde leve i tryg og glad fornemmelse af at det er en svært lykkelig ting, det at være til i verden. Og mest det, at høre hverandre til, – så’n i stort og i småt. Hilde (livligt) Ja, men er ikke det en svær lykke for Dem at De kan e gøre slige nogen dejlige hjem da! Solness Prisen, Hilde. Den forfærdelige pris, jeg måtte betale for at få komme til. Hilde Ja, ja, ja. Men er da sletikke det til at vinde sig udover? Solness Nej. For at komme til at bygge hjem for andre, måtte jeg gi’ afkald, – for alle tider gi’ afkald på at få et hjem selv. Jeg mener et hjem for barneflokken. Og for far og mor også. Hilde (varsomt.) Men måtte De da det? For alle tider, si’r De? Solness (nikker langsomt) Det var prisen for den lykken, som De snakker om. (ånder tungt) Den lykken, – hm – den lykken, den varikke billigere at få, den, Hilde. Hilde (som før) Men kan ikke det, som De mener, – kan ikke kanske det bli’ godt endnu? Solness Aldrig i verden. Aldrig det. Det er også en følge af branden. – Og af Alines sygdom bagefter. Hilde (ser på ham med et ubestemmeligt udtryk.) Og så bygger De endda alle disse barnekammerserne. Solness (smiler lidt) Herregud, en vil jo gerne ligesom lege lidt med det umulige også. Hilde (livfuldt) Ja sé, det forstår jeg så godt! Solness. For, sé, der er jo folk, som går og venter på at de skal vinde i lotteriet. Og det endda de ikke haraldrig tar lod i det. Hilde (ser alvorlig ud) Å ja, der findes vel slige trold i verden også. Solness Hvorfor trold? Hilde Hvad skal en kalde sligt noget da! Solness (rejser sig) Nej, nej; kan så være, det. (hæftig) Men må jeg ikke bli’ til et trold, – slig, som det støt og stadig går mig i alting. Hilde Hvorledes mener De det? Solness (dæmpet, i indre bevægelse) Læg mærke til, hvad jeg siger Dem, Hilde. Alt det, som jeg fik nåde til at virke, bygge, skabe i skønhed, i tryghed, i lun hygge, – i storladenhed også –. Å, – (knytter hænderne) å, – er det ikke forfærdeligt at tænke sig bare! Hilde Hvad er da så forfærdeligt? Solness At alt det må jeg gå her og veje op. Ikke med penge. Men med menneskelykke. Og ikke altid med min egen lykke alene. Men med andres også. Ja, ja ser De det, Hilde! Den pris har min kunstnerplads kostet mig – og andre. Og hver evig eneste dag må jeg gå her og sé på at prisen blir betalt for mig påny. Om igen, og om igen, – og altid om igen! Hilde (rejser sig og ser ufravendt på ham) Nu tænker De visst på – på hende. Solness Ja. Nærmest på Aline. For Aline – hun havde sit livskald, hun også. Ligeså godt, som jeg havde mit. (dirrer i stemmen) Men hendes livskald måtte forkludres, k knuges, knækkes sønder og sammen, – for at mit kunde vinde frem til et slags stor sejr. Ja, for De skal vide det, at Aline – hun havde sine anlæg til at bygge, hun også. Hilde Hun! Til at bygge? Solness (ryster på hovedet) Ikke huse og tårne og spir – og sligt noget, som jeg går og driver på med – Hilde Nå, men hvad da? Solness (blødt og bevæget) Til at bygge op små barnesjæle, Hilde. Bygge barnesjæle op slig at de kunde rejse sig i ligevægt og i vakkre former. Så de kunde folde sig ud til hele, fulde, voksne menneskesjæle. Dette her var det, som Aline havde anlæg for. Det véd jeg så usvigelig sikkert. Og alt det, det ligger nu der. Ubrugt – og ubrugeligt herefter. Og til ingen verdens nytte. – Akkurat som grushaugene efter en brand, Hilde Ja, men selv om nu så var –? Solness Det er så! Det er så! Jeg véd det. Hilde Nå, men De er da i alle fald ikke skyld i det. Solness (fæster øjnene på hendeog nikker langsomt) Ja, sé, det er det store, forfærdelige spørsmål, det. Det er tvilen, som nager mig – både nat og dag. Hilde Dette her! Solness Ja, sæt nu som så, – at jeg havde skylden? Så’n på en måde da. Hilde De! For branden? Og for alt det andet? Solness Hvem véd? For det altsammen kanske. – Og kanske ikke også – alligevel. Hilde (ser bekymret på ham) Å, bygmester, – når De kan sige sligt noget, – så er De jo – syg alligevel da. Solness Hm, – blir nok aldrig i verden så’n rigtig frisk i det stykke. (Ragnar Brovik åbner varsomt den lille dør i hjørnet til venstre.) Ragnar Brovik (da han ser Hilde) Å, – undskyld, herr Solness (vil trække sig tilbage.) Solness Nej, nej, bli’ De bare. Så er det gjort – Ragnar Å ja, – hvis det kunde det. Solness Det går jo ikke bedre med Deres far, hører jeg. Ragnar Med far går det fort nedad nu. Og derfor så var det de tegningerne – Jeg ber Dem herr S. gi mig et godt på et af bladene. Noget som far kan få læse før han – Solness (hæftig.) De må ikke snakke mere til mig om tegningerne Deres. Ragnar Har De set på dem? Solness Ja, – jeg har det. Ragnar Og De duer ikke til noget? Og jeg duer vel heller ikke? Solness (undvigende) Bli’ De her hos mig, De, Ragnar. De skal få alt, som De selv vil ha’ det. Så kan De og Kaja gifte Dem. Og leve sorgløst. Lykkeligt kanske også. Når De bare ikke tænker på at bygge selv. Ragnar Ja, ja, så får jeg gå hjem og si’ far det da. For det lovte jeg ham. – Skal jeg sige far det, – før han dør? Solness (vånder sig.) Å sig ham, – sig ham, hvad De vil, for mig! Bedst, ikke at si’ ham noget. Jeg kan ikke hande anderledes, end jeg gør, Ragnar! Ragnar Må jeg da få ta’ tegningerne med mig? Solness Ja, ta’ dem, – ta’ dem bare! De ligger der på bordet. Ragnar (vil tage dem) Tak. Hilde (træder imellem og lægger hånden på mappen) Nej, nej, lad dem ligge. Solness Hvorfor det? Hilde Jo, for jeg vil også sé på dem. Solness Men De har jo –. (til Ragnar) Nå, så la’ dem bli’ liggende en stund da. Ragnar Gerne det. Solness Og gå så straks hjem til Deres far. Ragnar Ja, jeg får vel det. Solness (som fortvilet.) Ragnar, – De må ikke kræve noget af mig, som jeg ikke kan! Hører De det, Ragnar! De må ikke det! Ragnar. Nej, nej. Undskyld. (Han bukker og går ud gennem hjørnedøren.) Hilde (ser alvorlig på Solness) Dette her var svært stygt af Dem. Solness Synes De også det? Hilde Ja, rigtig fælt stygt, var det. Og hårdt og ondt og grusomt også. Solness Der er visst mange, som vilde synes det samme. Men det er bare fordi folk ikke skønner, hvorledes jeg har det. Hilde Alligevel –. Nej, – De skulde ikke være slig, De. Solness Da sa’ De da selv nu nylig at det bare var mig, som skulde ha’ lov til at bygge. Hilde Sligt kan jeg sige. Men De må ikke. Solness Jeg kanske mest. Så dyrt, som jeg har købt min plads. Hilde Nå ja, – med noget, som De kalder for hjem – og lykke – og sligt noget. Solness Og med min sindsro på købet. Hilde Siger De sindsro? Solness. (med en klukkende, stilfærdig latter) Sæt Dem der på stolen, Hilde. Så skal De få høre løjer. Hilde (spændt, sætter sig til højre ved bordet) Nå da? Solness. Det høres ud som en så latterlig liden ting. For hele stadsen drejer sig bare om en spræk i en skorstenspibe. e. Hilde Ikke om noget andet? Solness (flytter en stol nærmere til Hildes og læner sig over stolryggen) Jeg havde lagt mærke til den revnen i piben længe, længe før det brændte. Hver gang, jeg var oppe på mørkloftet, så jeg efter om revnen var der endnu. Hilde Og den var? Solness Ja. For der var ingen andre, som vidste om den. Hilde. Og De sa’ ingenting? Solness Nej, jeg gjorde ikke det. Hilde Tænkte ikke på at gøre piben istand heller? Solness Tænkte nok – men kom’ aldrig videret. Hver gang jeg vilde gå ivej med det, var det li’som en hånd la’ sig imellem. Ikke idag, tænkte jeg. Imorgen. Blev aldrig til noget. Hilde Ja, men hvorfor gik De nu slig og søled da! Solness. Fordi jeg gik i funderinger. (dæmpet) Gennem den lille svarte sprækken i skorstenspiben kunde jeg kanske vinde mig tilvejrs – som bygmester. Hilde (ser frem for sig) Det må ha’ været spændende. Solness Uoverkommeligt næsten. Helt uoverkommeligt. For dengang stod det for mig som noget så lyst og så let altsammen. Jeg vilde at det skulde være så’n ved vintertid. Lidt før middag. Jeg skulde være ude og køre Aline i spidsslæden. Folkene hjemme, de havde fyret svært i ovnene – Hilde Ja, for det skulde vel være fælt koldt den dagen? Solness. Temmelig skærende – så’n. Og de vilde at Aline skulde ha’ det rigtig godt og varmt når hun kom ind. Hilde For hun er visst frysende af sig, hun. Solness (nikker) Hun er det. Og så skulde det være på hjemvejen at vi så røgen. Hilde Bare røgen? Solness Først røgen. Men da vi kom frem til haveporten så stod hele den gamle trækassen i væltende ildsluer. – Så’n var det, jeg vilde ha’ det, ser De. Hilde Men, herregud, at det så ikke kunde kommet slig da! Solness Ja, det må De nok sige, Hilde. Hilde Men hør nu her, bygmester. Er De nu også så ganske viss på at branden kom fra den lille sprækken i skorstenspiben? Solness Nej, tvertimod. Jeg er ganske viss på at sprækken i skorstenspiben sletikke havde noget så’n med branden at gøre. Hilde Hvad for noget! Solness Det er bragt fuldt på det rene, det, at branden brød ud i et klædekammers, – på en ganske anden kant af huset. Hilde Men hvad er det så De står og våser om denne her sprukne skorstenspiben da. Solness Må jeg få snakke lidt mere med Dem, Hilde? Hilde Ja, hvis De bare vil snakke fornuftigt, så – Solness Skal prøve på det. (Han flytter stolen og sætter sig nær ved Hilde med begge armene på bordet.) Hilde. Ryk så ud med det da, bygmester. Solness (fortrolig) Tror ikke De også det, Hilde, at der er enkelte mennesker, som har magt og evne til at ønske noget, begære noget, ville noget så ihærdigt og så – så ubønhørligt – at de må få det tilslut? Hilde Så’n uden videre? Solness Ja. Tror De ikke det? Hilde Nej såmæn om jeg gør. Jeg tror det, at vil en sætte noget igennem, så får en nok ta’ hånd i hanke med selv. Solness Bare indbildning , Det er ikke en selv alene, som gør det. Å nej, – hjælperne og tjenerne, – de får nok være med, de også, hvis det skal bli’ til noget. Men de kommer rigtignok aldrig af sig selv. En må rope rigtig ihærdigt på dem. Så’n indvendig da, skønner De. Hilde Hvad er det for nogen hjælpere og tjenere, det? Solness Å, det kan vi snakke om en anden gang. La’ os nu bli’ ved dette her med branden. Hilde Tror De ikke at den branden var kommet ligefuldt – om ikke De havde ønsket det? ? Solness Havde gamle Knut Brovik ejet huset, så var det aldrig i verden brændt så belejligt for ham.. Det er jeg sikker på. For han forstår ikke at rope på hjælperne, han. (rejser sig i uro) Ser De, Hilde, – det er altså alligevel mig, som er skyld i at begge smågutterne måtte bøde med livet. Og er jeg kanske ikke skyld i det også, at Aline ikke er blet til det, som hun skulde og kunde. Hilde Ja, men når det nu bare er disse hjælperne, så – Solness Hvem ropte på hjælperne? Det gjorde jeg. Og så kom de og tjente mig. (i stigende oprør) Det er det, som godtfolk kalder at ha’ lykken med sig. Men jeg skal sige Dem, jeg, hvorledes den lykken kendes! Den kendes som et stort, hudløst sted her på brystet. Og så lar jeg hjælperne flå hudstykker af andre mennesker for at hele mit sår. Men såret heles ikke endda. Aldrig, – aldrig! Å, om De vidste, hvor det kan suge og svie iblandt. Hilde (ser opmærksomt på ham) De er syg, bygmester. Svært syg, tror jeg næsten. Solness Sig gal. For det mener De jo. Hilde Nej, jeg tror ikke det skorter Dem videre på forstanden. Solness På hvad da? Ud med det! Hilde Jeg gad vide, jeg, om De ikke er født til verden med en skranten samvittighed. Solness Skranten samvittighed? Hvad er det for noget dævelskab? Hilde Jeg mener at samvittigheden er svært skral hos Dem. Så’n finbygget. Tåler ikke at ta’ tag. Ikke løfte og bære det, som tungt er. Solness (brummer) Hm! Hvorledes skulde så samvittigheden være da, må jeg spørge? Hilde Hos Dem vilde jeg helst at samvittigheden skulde være så’n – så’n rigtig robust. Solness Så Robust? Nå. Har De kanske en robust samvittighed. Hilde Ja, jeg tror nok det. Jeg har ikke mærket andet. Solness Har vel ikke været sat synderlig på prøve heller, kan jeg tro. Hilde (med en dirrende dragning om munden.) Å, det var da ikke så ligetil at rejse ifra far, som jeg holder så forfærdelig af. Solness Pyt; – for en måneds tid eller to – Hilde Jeg kommer visst aldrig hjem igen. Solness Aldrig? Hvorfor rejste De fra ham da? Hilde (ser på ham med et ubestemmeligt udtryk) Har De nu glemt igen det, at de ti årene er omme? Solness Å snak. Var der et eller andet ivejen hjemme? Nå? Hilde (som før.) Det var dette her indeni mig, som jog og pisked mig ud. Lokked og drog mig også. Solness (ivrig) Der har vi det! Der har vi det, Hilde! Der bor trold i Dem også! Li’som i mig. For det er troldet i en, ser De, – det er det, som roper på magterne og kræfterne udenfor en. Og så må en gi’ sig, – enten en så vil eller ikke. Hilde Ja, ja, der kan vel være noget i det. Solness (går om på gulvet.) Å, der er så urimelig mange dævler til i verden, som en ikke ser, Hilde! Hilde Dævler også? Solness. (standser) Snille dævler og onde dævler. Lyshårede dævler og svarthårede. Vidste en bare altid om det er de lyse eller de mørke, som har tag i en! (driver om) Hå, hå! Det var ingen sag da! Hilde (følger ham med øjnene) Eller en havde en rigtig frodig, struttende sund samvittighed. Så en turde det, en helst vilde. Solness (standser) Jeg tror nu, de fleste er lige så store skrællinger som jeg i det stykke Hilde Kan såmæn godt være, det. Solness (går hen til hende) I sagabøgerne –. Har De læst noget i disse her gamle sagabøgerne? Hilde Ja da. Den tid jeg læste bøger De kan jeg både ud og ind. Solness I sagabøgerne står der om vikinger, som sejled til fremmede lande og plyndred og brændte og slog mænd ihjæl – Hilde Og fanged kvinder – Solness – og beholdt dem hos sig – Hilde – tog dem på skibene – Solness – og bar sig ad imod dem, som – som de værste trolde. Hilde (ser hen for sig med et halvt tilsløret blik) Jeg synes, det måtte være spændende. Solness (med en kort brummende latter) Ja, at fange kvinder, – ja. Hilde At bli’ fanget. Solness, (ser et øjeblik på hende) Nå så. Hilde Men hvor vil De så hen med disse her vikingerne. Solness. Jo, for de karene, de havde robust samvittighed, de! Når de kom hjem igen så kunde de både æde og drikke. Og glade som barneunger var de også. Og kvinderne da! De vilde mangen gang sletikke ifra dem igen. Kan De skønne sligt, Hilde. Hilde. Ja, det kan jeg så forfærdelig godt skønne. Solness Åhå, kanske De selv kunde gøre ligedan?. Hilde Hvorfor ikke det? Solness Leve sammen – frivilligt – med så’n en voldsmand – Hilde Hvis det var en voldsmand, som jeg var kommen til at holde rigtig af, så – Solness Ja, men kunde De da komme til at holde af en slig en? Hilde Herregud, en kan da ikke selv hjælpe for, hvem en kommer til at holde af, véd jeg. Solness (ser eftertænksom på hende) Å nej, det er vel troldet indeni en, som rå’r for det. Hilde (med en halv latter) Og så alle disse velsignede dævlerne, som De kender så godt. Både de lyshårede og de mørkhårede. Solness (varmt og stille) Så vil jeg ønske at dævlerne vælger nænsomt for Dem da, Hilde. Hilde For mig har de alt valgt. En gang for alle. Solness Hilde, – De er ligesom en halvvild skogfugl, De. Hilde Langt ifra det. Jeg gemmer mig ikke bort under buskerne. Solness Nej, nej. Der er nok snarere noget af rovfuglen i Dem. Hilde Snarere det – kanske. – Og hvorfor e ikke rovfugl? Hvorfor skulde jeg ikke gå på rov, jeg også! Ta’ det bytte, jeg har lyst til! Hvis jeg så sandt kan få kløerne i det da. Vinde bugt med det. Solness Hilde, – véd De, hvad De er for noget? Hilde Ja, jeg er jo så’n en slags underlig fugl. Solness Nej. De er ligesom en gryende dag. Når jeg ser på Dem, da er det, som om jeg så imod solopgangen. Sig mig, bygmester, – er De viss på at De ikke har Hilde Holder De fast ved det, at De kan bruge mig? Solness Jeg kan ikke være Dem foruden. Ikke nu længer. For De er ungdommen, De, Hilde. Hilde Ungdommen, som De er så ræd for? Solness (nikker langsomt) Og som jeg igrunden stunder så sårt imod. (Hilde rejser sig, går hen til det lille bord og henter Ragnar Broviks mappe.) Hilde (rækker mappen mod ham) Det var altså disse her tegningerne – Solness (kort, afvisende) Læg de grejerne væk! Jeg har sét nok på dem. Hilde Ja, men De skal jo skrive på dem for ham. Solness Skrive på dem! Aldrig i verden! Hilde Men når nu den stakkers gamle manden ligger for døden da. Kan De så ikke gøre ham og sønnen en glædde før de må skkilles. Og kanske han så kunde få bygge efter dem også. Solness. Ja, det er jo netop det, han kan. Det har han nok sikkret sig, han, – den mosjøen. Hilde Men herregud, når så er, – kan De så ikke lyve en bitte liden smule da. Solness Lyve? (rasende) Hilde, – gå fra mig med de fandens tegningerne! Hilde (trækker mappen lidt til sig.) Nå, nå, nå, – bid mig da ikke. – De snakker om trold, De. Jeg synes, De selv bærer Dem ad som et trold (ser sig om) Hvor har De pen og blæk? Solness Har ikke sligt noget herinde. Hilde (går mod døren til venstre) Men ude hos den frøkenen har De da – Solness Bliv hvor De er, Hilde! – Jeg skulde lyve, sa’ De. Å, ja, for hans gamle fars skyld kunde jeg nok det. For han har jeg engang knækket. Kastet overende. Hilde Ham også? Solness Jeg trængte plads for mig selv. – Men denne her gutten, – denne her Ragnar må ikke for nogen pris få lov til at komme frem. Hilde Stakker, det gør han vel ikke heller. Når han ikke duer til noget, så – Solness (nærmere, ser på hende og hvisker) Kommer Ragnar Brovik frem, så slår han mig til jorden. Knækker mig, – ligesom jeg gjore med hans far. Hilde Knækker Dem! Duer han da! Solness Ja, det kan De lide på, at han duer. Han er den ungdom, som står færdig til at banke på hos mig. Og gøre det af med bygmester Solness. Hilde (ser stille, bebrejdende på ham) Og endda så vilde De stænge ham ude. Fy, bygmester! Solness Den har kostet hjerteblod, den kamp jeg har kæmpet. Nu synes jeg, jeg ligesom er lidt træt af at kæmpe. Hilde Alligevel –. De får lægge ivej igen. Der er ikke andet for. Solness Håbløst, Hilde. Omslaget komme – t lidt før eller lidt senere. For gengældelsen, – den plejer være ubønhørlig den. Hilde (som forvildet, holder sig for ørerne) Snak da ikke sligt noget. Vil De ta’ livet a’ mig! Ta’ fra mig det, som er mig mere end livet. Solness Og hvad er det. Hilde At sé Dem stor. Se Dem med en krans i hånden. Højt, højt oppe på et kirketårn. – Nå, frem med blyanten da. For en blyant har De vel på Dem. Solness (tar sin tegnebog frem.) Her har jeg en. Hilde. (lægger mappen på bordet) Godt., Og så sætter vi os her, vi to, bygmester. (Solness sætter sig ved bordet.) Hilde (bag ham, læner sig over stolryggen) Og så skiver vi på tegningerne. Rigtig – rigtig pent og varmt skriver vi. For denne her stygge Roar – eller hvad han nu heder. Solness (skriver nogle linjer, drejer hodet og ser op på hende) Sig mig en ting, Hilde. Hilde Ja? Solness Når De nu altså har gået og ventet på mig igennem hele ti år – Hilde ? Hvad så? Solness Hvorfor skrev De så ikke til mig en gang imellem? Jeg var ræd for at det kunde gå istykker for mig da. Hilde Nej, for det var så spændende, det, ikke at vide når De kom. Solness Og De var så viss på at jeg vilde komme? Hilde Hver evige dag trode jeg det fra tidlig om morgenen. , Det var så vidunderlig spændende. – Men vi skulde jo skrive på tegningerne, bygmester. Solness Vi skulde jo det. i Hilde (bøjer sig fremover, og ser til, mens han skriver) Så godt og hjertevarmt. Å hvor jeg hader, – hvor jeg hader denne Roald – Solness (skrivende) Har De aldrig holdt så’n rigtig af nogen, De, Hilde? Hilde (hårdt) Hvad siger De? Solness Om De aldrig har holdt af nogen. Hilde Af nogen anden, mener De vel. Solness(e) Af nogen anden, ja. Har De aldrig det? I disse ti årene. Aldrig? Hilde Å jo, så en gang imellem. En liden smule. For en uges tid eller så. Herregud, bygmester, De véd da vel, hvorledes sligt noget har sig! Solness (ser op på hende) Hvad er det, De er kommen for? Hilde Spild ikke tiden med snak. Den stakkers gamle manden kan gerne ligge der og dø for os imens. Solness Svar mig, Hilde. Hvad er det, De vil mig? Hilde Jeg vil ha’ mit kongerige. Solness Hm. (Han ser flygtigt mod døren til venstre og vedbliver så at skrive på tegningerne.) (Fru Solness kommer ind i det samme. Hun har nogle pakker med sig.) Fru Solness Her har jeg ta’t ud lidt til Dem, frøken Wangel. De store pakkerne blir sendt ud siden. Hilde(i pinlig bevægelse) Å hvor det er inderlig snilt af Dem alligevel. Solness (læser det skrevne igennem) Aline! Fru Solness Ja? Solness Så du om hun – bogholdersken var derude? Fru Solness Ja naturligvis var hun der. Soness (lægger tegningerne i mappen) Hm –. Fru Solness Hun stod ved pulten, som hun altid plejer – når jeg går igennem værelset. Solness (rejser sig) Så vil jeg gi’ det til hende da. Og sige hende at – Hilde (tar mappen fra ham) Å nej, la’ da mig få ha’ den glæden! (går mod døren men vender sig) Hvad heder hun? Solness Hun heder frøken Fosli. Hilde Isch, det høres jo så koldt! Til fornavn, mener jeg. Solness Kaja, – tror jeg. Hilde (åbner døren og siger mildt og venligt) Kaja! – Å kom her ind lidt! Bygmesteren vil snakke med Dem. (Kaja kommer indenfor døren.) Kaja (ser forskræmt på ham) Her er jeg – Hilde (rækker hende mappen) Se her, Kaja. De kan ta’ dette her til Dem. For nu har bygmesteren skrevet på – Kaja. Å endelig da! Solness Gi’ det til den gamle så fort De kan. Kaja. Jeg vil gå straks hjem med det. Solness Ja, gør det. Og så kan jo Ragnar komme til at bygge. Kaja Å, må han få komme her hen og takke Dem for alt – Solness. (hårdt) Jeg vil ingen tak ha’. Hils og sig ham det fra mig. Kaja Ja, jeg skal – Solness Og sig ham så med det samme at herefter har jeg ikke nogen brug for ham. Og ikke for Dem heller. Kaja (sagte og bævende) Ikke for mig heller! Solness Nu får De jo andre ting at tænke på. Og ta’ vare. Og det er jo bare bra’, det. Ja, gå så hjem med tegningerne, frøken Fosli. Fort! Hører De det! Kaja (hikster efter vejret) Ja, herr Solness. (Hun går ud) Fru Solness Gud, for nogen lumske øjne hun har. Solness Hun! Det stakkers lille fæet. Fru Solness Åh, – jeg ser nok, hvad jeg ser, jeg, Halvard. Solness Nå, herefter får vi jo ikke mere med de folk at gøre. Og godt er det. Fru Solness Siger du dem virkelig op? Solness Ja. Fru Solness Hende også! Solness Var det ikke så, du helst vilde ha’ det? Fru Solness Men at du kan undvære hende – (standser og kaster et blik på Hilde) Å, du har kanke enden en i baghånden, du, Halvard? Solness Men kære, snille Aline da –! Hilde (lystig.) Nej såmænd, fru Solness. Mig kan De være tryg for. Jeg duer ikke til at stå ved skrivepulten. Fru Solness Men nogen må jo Halvard ha’ hos sig – Solness (afledende) Nå, nå, nå, – la’ os ikke tænke på det. For det gi’r sig nok, Aline. Nu skal vi bare tænke på at flytte ind i det nye hjemmet – så fort vi kan. Ikveld hejser vi kransen oppe – (vender sig til Hilde) helt øverst oppe på tårnspiret. Hvad siger De til det, frøken Hilde? Hilde (stirrer på ham med tindrende øjne) Det blir forfærdelig dejligt at få sé Dem så højt oppe igen. Solness Mig! Fru Solness Å gud, frøken Wangel, – forestil Dem da ikke sligt noget. Så svimmel som min mand er – Hilde Svimmel! Nej, det er han da rigtignok ikke. Jo såmænd frøken W.Men jeg har jo selv set ham øverst oppe på et højt kirketårn.– Ja folk siger jo det. Men det er umuligt Solness (hæftig) Jeg er ikke svimmel! Det er bare indbildning af dig! Jeg er det ikke! Fru Solness Nej, hvor kan du nu sige det, Halvard? Du tåler jo ikke engang at gå ud på altanen her oppe i anden etage. Solness Du tar fejl, siger jeg. Fru Solness Nej, men du har jo altid været så, du. Hvorfor vil du aldrig ud med det? Solness Du tar fejl, Aline. Det kan du kanske få se ikveld. Fru Solness Nej, det skal jeg da med guds hjælp aldrig få sé. For jeg vil skrive til doktoren, – og han skal nok få dig fra det. Solness Men Aline da –! Fru Solness Jo, for du er jo syg, Halvard! Å gud, – å gud! (Hun går ud til højre) Hilde (ser spændt på ham) Er det så eller er det ikke? Solness At jeg er svimmel? Hilde At min bygmester ikke tør – ikke kan stige så højt, som han selv bygger? Solness Er det slig De ser på den sagen? Hilde Ja. Solness Det ligger højere end jeg har tænkt på. Hilde (ser mod karnapvinduet) Der oppe altså. Helt der oppe – Solness (går nærmere) I det øverste tårnværelset kunde De få bo, Hilde. Kunde få det der som en prinsesse. Hilde (ubestemmeligt, mellem alvor og spøg.) Ja, det har De jo lovet mig. Solness Har jeg egentlig det? Hilde Fy, bygmester! De sa’, at jeg skulde bli prinsesse. Og at jeg skulde få et kongerige. Og så tog De og –. Nå! Solness (varsomt.) Er De ganske viss på at det ikke er så’n en drøm – en indbildning, som har fæstnet sig hos Dem? Hilde For De gjorde det kanske ikke? Solness Véd knapt selv –. (sagtere) Men det véd jeg rigtignok nu, at jeg – Hilde At De –? Solness – at jeg burde ha’ gjort det. Hilde (i udbrud) Aldrig i verden er De svimmel! Solness Ikveld hejser vi altså kransen, Hilde. Hilde med et bittert drag Over Deres nye hjem, ja. Solness Over det nye huset. Som aldrig blir hjem for mig. (Han går ud gennem havedøren.) Hilde (ser hen for sig med et tilsløret blik og hvisker sagte. Der høres kun ordene:) – – – forfærdelig spændende. Tredje akt. (En stor, bred veranda, hørende til bygmester Solness’s våningshus. En del af huset med udgangsdør til verandaen. Rækværk foran denne tilhøjre. Længst tilbage, på verandaens smalside fører en trappe ned til den lavere liggende have. Store, gamle træer i haven strækker sine grene over verandaen og henimod huset. Længst til højre, inde mellem træerne, skimtes det nederste af den nye villa med stillads om tårnpartiet. I baggrunden begrænses haven af et gærde. Udenfor gærdet en gade med gamle, lave småhuse. Aftenhimmel med solbelyste skyer.) (På verandaen står en havebænk langs husvæggen, og foran bænken et langagtigt bord. Ved den anden side af bordet en lænestol og nogle lave taburetter. Alle møblerne er af kurvfletning. (Fru Solness, indhyllet i et hvidt krepsjal sidder hvilende i lænestolen og stirrer henover med højre) (Lidt efter kommer Hilde Wangel op ad trappen fra haven. Hun er klædt som sidst og har sin hat på hodet. På brystet bærer hun en liden kost af almindelige småblomster.) Fru Solness Har De været omkring i haven, De, frøken Wangel? Hilde Ja, jeg har set mig om dernede. Fru Solness Og fundet blomster også, ser jeg. Hilde Å ja, dem er der jo mere nok af. Så’n inde imellem buskene. Fru Solness Nej, er der det? Endnu? Ja, for jeg kommer der jo omtrent aldrig. Hilde (nærmere) Hvad for noget! Flyer De ikke ned i haven hver dag da? Fru Solness (med et mat smil) Jeg «flyer» ikke nogensteds, jeg. Ikke nu længer. Hilde Nå, men går De da ikke ned en gang imellem og hilser på alt det dejlige, som der er? Fru Solness Det er ble’t så fremmed for mig, altsammen. Jeg er næsten ræd for at sé det igen. Hilde Deres egen have! Fru Solness Jeg synes ikke den er min længere nu. Hilde Å, hvad er det for noget –! Fru Solness Nej, nej, den er ikke det. Det er ikke som i mors og fars tid. De har ta’t så sørgelig meget væk af haven, frøken Wangel. Tænk, – de har stykket ud, – og bygget huse for fremmede mennesker. Folk, som jeg ikke kender. Og de kan sidde og se på mig inde fra vinduerne. Hilde (med et lyst udtryk) Fru Solness? Fru Solness Ja? Hilde Må jeg sætte mig her og snakke med Dem. Fru Solness Ja, gerne det, – hvis De har lyst. (Hilde flytter en taburet hen til lænestolen og sætter sig.) Hilde Ah, her kan en sidde og sole sig som en kat. Fru Solness (lægger hånden let på hendes nakke) Det er snilt at De vil sidde hos mig. Jeg trode, De skulde ind til min mand. Hilde Hvad skulde jeg hos ham? Fru Solness Hjælpe ham. Hilde Nej tak. Forresten er han ikke inde. Han går der borte hos arbejdsfolkene. Men han så’ så glubsk ud at jeg turde ikke snakke til ham. Fru Solness Å igrunden er han så mild og blød i sindet. Hilde Han! Fru Solness De kender ham ikke rigtig endnu. Hilde Er De glad nu De skal flytte over i det nye? Fru Solness Jeg skulde jo være glad. For Halvard vil jo ha’ det så. Hilde Å, ikke just derfor, synes jeg. Fru Solness Jo, jo, frøken Wangel. For det er da min pligt at bøje mig under ham. Men det falderer mangen gang så svært at tvinge sit sind til lydighed. Hilde Ja, det må visst være svært. Fru Solness Det kan De tro. Når en ikke er bedre menneske end jeg, så – Hilde Når en har gå’t igennem så meget tungt, som De – Fru Solness Hvoraf véd De det? Hilde Deres mand sa’ det. Fru Solness Til mig rører han så lidet ved de ting. – Ja, De kan tro, jeg har gået mere end nok igennem i verden, frøken Wangel. Hilde (nikker langsomt) Stakkers fru Solness. Først så brændte det jo for Dem. Fru Solness Ja. Alt mit brændte. Hilde Og så kom jo det, som værre var. Fru Solness Værre? Hilde. Det som værst var. Fru Solness Hvilket, mener De? Hilde De misted jo begge smågutterne. Fru Solness Å, de, ja. Ja, sé, det var nu en ting for sig, det. Det var jo en højere tilskikkelse. Og sådant noget får en bøje sig under. Og takke til. Hilde Gør De da det? Fru Solness Ikke altid, desværre. Jeg véd jo så godt at det var min pligt. Men jeg kan det ikke alligevel. Hilde Nej nej, det er så rimeligt, det, synes jeg. Fru Solness Og tidt og ofte så må jeg jo sige til mig selv at det var en retfærdig straf over mig – Hilde Hvorfor det? Fru Solness Fordi jeg ikke var standhaftig nok i ulykken. Hilde Men jeg skønner da ikke at – Fru Solness Å nej, nej, frøken Wangel, – snak ikke mere til mig om de to smågutterne. Dem skal vi bare være glade for. For de har det så godt, – så godt nu. Nej, det er de små tab i livet. som skærer en så ind i hjertet. At miste alt det, som andre folk regner for næsten ingenting. Hilde (lægger armene på hendes knæ og ser med et vindende udtryk op til hende) Søde fru Solness, – fortæl mig, hvad det er for noget? Fru Solness Som jeg siger. Bare småting. Der brændte nu alle de gamle portrætterne på væggene. Og alle de gamle silkedragterne brændte. De, som havde hørt familjen til i så langsommelige tider. Og alle mors og bedstemors kniplinger – de brændte også. Og tænk – smykkerne da. Og alle dukkerne –. Hilde Dukkerne? Fru Solness Jeg havde ni dejlige dukker. Hilde Og de brændte også. Fru Solness Allesammen. – Det var det tungeste slag for mig. Hilde Havde De gå’t og gemt på alle de dukkerne? Ligesiden De var liden. Fru Solness Ikke gemt på dem. Jeg og dukkerne blev ved at leve sammen siden også. Hilde Efter at De var ble’t voksen? Fru Solness Ja, længe efter den tid. Hilde Efter at De var gift også. Fru Solness Å ja da. Når bare ikke han så det, så –. Men så blev de jo indebrændt, stakker. Der var ingen, som tænkte på at redde dem. Å, det er grueligt at forestille sig. Ja, De må ikke lé af mig, frøken Wangel. Hilde Jeg lér sletikke. Fru Solness For det var jo på en måde liv i dem også. Jeg bar dem under mit hjerte. Ligesom små ufødte børn. (Doktor Herdal, med hatten i hånden, ser ud gennem døren og får øje på fru Solness og Hilde.) Doktor Herdal Nå, De sidder altså her ude og lar Dem forkøle, De, frue? Fru Solness Jeg synes ikke her er koldt. Doktor Herdal. Ja, ja. Men er her noget på færde? Jeg fik en billet fra Dem. Fru Solness (rejser sig.) Ja, der er noget, jeg må tale med Dem om. Doktor Herdal Godt. Så går vi ind da. (til Hilde) I fjelduniform idag også, frøken? Hilde (lystig, rejser sig.) Ja da. I fuld puds! Men idag skal jeg ikke op og slå mig ihjæl. Vi to vil bli nedenunder og sé på, vi, doktor! Doktor Herdal Hvad skal vi sé på? Fru Solness (sagte, forskrækket til Hilde) Hys, hys, – for guds skyld –. Nu kommer ham. Sé at få ham fra det indfaldet. Og la’ os så være venner, frøken Wangel. Kan vi ikke det? Hilde (kaster sig voldsomt om hendes hals) Å, om vi bare kunde. Fru Solness (gør sig læmpeligt løs) Så, så, så. Der kommer han, doktor. Lad mig få snakke med Dem. Doktor Herdal Er det ham, det gælder? Fru Solness Ja visst er det ham. Kom bare. (Hun og doktoren går ind i huset.) (Lidt efter kommer bygmester Solness fra haven op ad trappen.) Et alvorligt drag lægger sig over Hildes ansigt.) Solness (ser mod husdøren, som n lukkes) Har De lagt mærke til det, Hilde, at så fort jeg kommer, så går hun? Hilde Jeg har lagt mærke til at så fort De kommer, så får De hende til at gå. Solness Kanske det. Men jeg kan ikke gøre ved det. (ser opmærksomt på hende) Fryser De, Hilde? Jeg synes, De ser så’n ud. Hilde Jeg kom nu netop op fra en gravkelder. Solness Hvad skal det sige? Hilde At jeg har få’t frost i kroppen, bygmester. Solness (langsomt) Jeg tror, jeg forstår – Hilde Hvad vil De her oppe nu? Solness Jeg fik øje på Dem der borte fra. Hilde Men da så De vel hende også, da? Solness Jeg vidste at hun straks vilde gå, hvis jeg kom. Hilde Er det svært ondt for Dem, det, at hun så’n går af vejen for Dem? Solness På en måde kendes det som en lettelse. Hilde At De ikke har hende lige for øjnene? Solness Ja. Hilde At De ikke støt og stadig ser, hvor tungt hun tar dette her med smågutterne? Solness Ja. Mest derfor. (Hilde driver henover verandaen med hænderne på ryggen, stiller sig ved rækværket og ser udover haven.) Solness Snakked De længe med hende? Hilde (står ubevægelig og svarer ikke) Solness Længe, spør’ jeg? Hilde (tier.) Solness Hvad snakked hun om da? Hilde (tier fremdeles) Solness Stakkers Aline! Det var vel om smågutterne det. Hilde (gennemfares af en rykning i legemet, så nikker hun hurtigt et par gange.) Solness Forvinder det aldrig. Aldrig. (går nærmere) Nu står De der som en stenstøtte igen. Slig stod De igårkveld også. Hilde (vender sig og ser alvorlig på ham) Jeg vil rejse. Solness (ser skarpt på hende) Rejse! Hilde. Ja. Solness Nej men det får De ikke lov til, Hilde! Hilde Hvad skal jeg gøre her nu? Solness Bare være her. Hilde (ser nedad ham) Jo, tak skal De ha’. Det blev nok ikke ved det. Solness (uoverlagt) Så meget desto bedre! Hilde (hæftig) Jeg kan ikke gøre noget ondt imod en, som jeg kender. Ikke ta’ noget væk, som hører hende til. Solness Hvem siger at De skal det? Hilde (vedblivende) En fremmed en, ja! For det er noget ganske andet det. En, som jeg aldrig havdeh set for mine øjne –. Hun vilde jo være bare som et navn for mig, hun. Og et navn kan en stikke igennem med så mange knappenåle, en selv vil. Men en, som jeg er kommet nær ind til –. Nej da! Nej da! Isch! Solness Men hvem siger at De skal gøre ondt imod noget. Ta’ det, som hører en anden til! Hilde Å, bygmester, De véd visst godt, hvorledes det vilde gå. Og derfor så rejser jeg. Solness Og hvad skal der bli af mig når De er rejst? Hvad skal jeg ha’ at leve for da? Bagefter? Hilde Med Dem har det vel ingen nød De har jo Deres pligter imod hende. Lev for de pligterne. Solness For sent. Disse her magterne, disse – disse – Hilde – dævlerne – Solness Ja dævlerne. Og troldet indeni mig også. De har tappet alt livsblodet af hende. (lér fortvilet) For min lykkes skyld gjord de det! Jo-jo! (tungt) Og nu er hun død. for min skyld Og jeg er levende lænket til hende. Og jeg – jeg, som ikke kan leve livet glædeløst! (Hilde går omkring bordet og sætter sig på bænken med albuerne på bordpladen og hovedet støttet i hænderne) Hilde Hvad vil De så bygge næstegang? Solness Tror ikke, det blir til stort mere nu. Hilde Ikke så’nt et lunt, lykkeligt hjem for mor og far? Og for barneflokken? Solness Gad vide om der blir brug for sligt noget herefterdags. Hilde Stakkers bygmester! Og De, som har gå’t her i alle de ti årene, – og sat livet ind – bare på det. Solness Ja, De må så sige, Hilde. Hilde (i udbrud) Å, jeg synes, det er rigtig så tosset, så tosset altsammen! Solness Hvilket altsammen? Hilde At en ikke tør gribe efter sin egen lykke. Efter sit eget liv! Bare fordi der står nogen ivejen, som en kender! Solness En, som en ikke har ret til at gå forbi. Hilde Gad vide om en ikke havde ret til det igrunden. Men så alligevel –. Å, den som kunde sove ifra hele grejen! (Hun lægger armene fladt ned på bordet, hviler venstre side af hovedet på hænderne og lukker øjnene) Solness Havde De et lunt, lykkeligt hjem oppe hos Deres far, Hilde. Hilde (ubevægelig, svarer ligesom halvt i søvne.) Bare et bur havde jeg. Solness Og De vil sletikke did ind igen. Hilde (som før) Skogfuglen vil aldrig ind i buret. Solness Heller jage i den frie luften – Hilde (fremdeles som før) Rovfuglen jager helst – Solness (ser hen på hende) Den, som havde vikingtrods i livet. Hilde (med vanlig stemme, åbner øjnene men rører sig ikke.) Og det andet. Si’, hvad det var. Solness Robust samvittighed. (Hilde retter sig livfuldt på bænken. Hendes øjne har igen det glade tindrende udtryk.) Hilde (nikker til ham) Jeg véd, hvad De kommer til at bygge næstegang, jeg. Solness Så? Og hvad blir det for noget da? Hilde Slottet. Solness Hvad for et slot? Hilde Mit slot, kan De vel skønne. Solness Vil De ha’ et slot nu, Hilde? Hilde Skylder De mig ikke et kongerige, må jeg spørge? Solness Jo, jeg hører, De siger det. Hilde Nå. De skylder mig altså dette her kongeriget. Og til et kongerige hører da vel et slot, skulde jeg tro! Solness Ja, det plejer jo gerne være så. Hilde Godt;, så byg det for mig da! Solness (lér) Og det så’n straks på timen? Hilde Ja da! For nu er de omme, – de ti årene. Og jeg vil ikke gå og vente længer. Altså, – ryk ud med slottet, bygmester! Solness Det er ikke grejt at skylde Dem noget, Hilde. Hilde Det skulde De ha’ betænkt før. Nu er det for sent. Altså – (banker i bordpladen) – slottet på bordet! Det er mit slot! Jeg vil ha’ det straks! Solness (læner sig med armene over ryggen på lænestolen) Hvorledes har De tænkt Dem at det slottet skulde være, Hilde? (Hendes blik tilsløres lidt efter lidt. Hun stirrer lige frem for sig.) Hilde (langsomt.) Mit slot skal ligge højt oppe. Svært højt skal det ligge. Og frit til alle sider. Så en kan se vidt, vidt udover. Solness Og et højt tårn skal der vel være? Hilde Et forfærdelig højt et. Og øverst oppe på tårnet skal der være en altan. Og der oppe vil jeg stå – Solness (griber sig uvilkårlig om panden) Kan De like at stå så svimlende højt – Hilde Ja da. Just der oppe vil jeg stå og se på de andre, de, som bygger kirker. Og hjem for mor og far og barneflokken. Og det skal De også få komme op og sé på. Solness (går til bordet) Får bygmesteren lov til at komme op til prinsessen? Hilde Hvis bygmesteren vil. Solness (sagtere) Så tror jeg bygmesteren kommer. Hilde (nikker) Bygmesteren, – han kommer. Solness Men får aldrig bygge mere, – stakkers bygmester. Hilde (livfuldt) Jo da! Vi to skal være sammen om det. Og så skal vi bygge det dejligste, det allerdejligste, som til er i hele verden. Solness Sig mig hvad det er for noget, Hilde! Hilde (ser smilende på ham, ryster lidt på hodet spidser munden og taler som til et barn) Bygmelsterne – de er nogen svært – svært dumme mennesker. Solness Ja, visst er de dumme, ja. Men sig mig så, hvad det er for noget! Det, som er det dejligste i verden. Og som vi to skal bygge sammen? Hilde (tier lidt; et sorgmodigt drag går over hendes ansigt med tindrende øjne og med eftertryk) Luftslotte. Solness Luftslotte? Hilde (nikker) Luftslotte, ja. Ved De hvad så’nt et luftslot er for noget? Solness Det er jo det dejligste i verden, siger De. Hilde (rejser sig i hæftighed og slår ligesom afværgende ud med hånden.) Ja visst så, ja! Luftslotte, – de er så nemme at ty ind i, de. Og nemme at bygge også – (ser hånligt på ham) – allerhelst for de bygmesterne, som har en – en svimmel samvittighed. Solnessrejser sig Efter denne dag bygger vi to sammen, Hilde. Hilde (med et halv tvilende smil) Så’n et rigtigt luftslot? Solness Ja. Et med grundmur under. (Ragnar Brovik kommer ud fra huset. Han bærer en stor grøn krans med blomster og silkebånd.) Hilde (i glædesudbrud) Kransen! Å, det blir forfærdelig dejligt! Solness Kommer De med kransen, Ragnar? Ragnar Jeg havde lovet formanden det. Solness Nå, så går det vel bedre med Deres far da? Ragnar Nej. Solness Kvikked det ham ikke, det, som jeg havde skrevet? Ragnar Det kom for sent. Solness For sent! Ragnar Da hun kom med det, var han ikke ved samling længer. Han havde fåt et slaganfald. Solness Men så gå da hjem til ham! Se da til Deres far! Ragnar Han behøver mig ikke mere. Solness Men De behøver da vel at være hos ham! Ragnar Hun sidder ved sengen. Solness (noget usikker) Kaja? Ragnar (ser mørkt på ham) Ja, – Kaja, ja. Solness Gå hjem, Ragnar. Både til ham og til hende. Lad mig få kransen – Ragnar De vil da vel aldrig selv – Solness Jeg vil selv gå ned med den, mener jeg! (tager kransen fra ham.) Og gå så De hjem.. Vi har ikke brug for Dem idag. Ragnar Jeg ved at De har ikke brug for mig hereftere. Men idag blir jeg. Solness Nå, så bli’, siden De endelig vil da. Hilde Bygmester, – her vil jeg stå og sé på Dem. Solness På mig! Hilde Det blir forfærdelig spændende. Solness Det snakker vi siden om. (Han går med kransen ned ad trappen og bort igennem haven.) Hilde (ser efter ham; derpå vender hun sig til Ragnar) De kunde da gerne takket ham, synes jeg. Ragnar Takket ham? Skulde jeg takket ham? Hilde Ja, skulde De ikke det? Ragnar Det måtte da vel snarere være Dem jeg skulde takke. Hilde Hvor kan De si’ sligt noget! Ragnar (uden at svare hende) Men vogt Dem bare De, frøken. For De kender nok ikke ham rigtig endnu. Hilde Jeg kender ham bedst, jeg. Ragnar (ler hånlig forbittret) Takke ham! Kanske han selv også synes det, at jeg burde takket ham. Takket ham for at han har holdt mig nede år efter år. Han, som har fåt far til at tvile på mig. Fåt mig selv til at tvile–. Og det altsammen bare for at – Hilde For at –? Ragnar For han kunde få beholde hende hos sig. Hilde (med et sæt imod ham) Det er ikke sandt! Frøkenen ved pulten! Ja! Ragnar Det er sandt. Jeg har også været så blind at jeg ikke så’ det, – ikke trode det før idag – da hun selv sa’ det. Hilde (som ude af sig) Hvad sa’ hun! Jeg vil vide det. Straks Straks Ragnar At han har ta’t hendes sind – helt og holdent. Ta’t alle hendes tanker for sig alene. Hun si’r, at hun aldrig kan slippe ham. Aldrig gå ifra ham. Aldrig det! At hun vil bli’ her, hvor han er – Hildegnistrende Det får hun ikke lov til! Ragnar (ser forskende på hende) For hvem får hun ikke lov? Hilde (hurtig) Ikke for ham heller! Ragnar Å nej, – jeg forstår jo det hele så godt nu. Herefter vilde hun vel bare bli – til besvær. Hilde Ingenting forstår De – når De kan si’ sligt. Nej, jeg skal fortælle Dem, hvorfor han holdt på hende. Ragnar Og hvorfor da? Hilde For at få beholde Dem. Ragnar Har han sagt Dem det? Hilde Nej, men det er så! Det må være så! (vildt) Jeg vil – jeg vil at det skal være så! Ragnar Og just da De var kommen – så slap han hende. Hilde Dem – Dem var det, han slap. Hvad tror De, han bryr sig om – så’ne fremmede, han. Ragnar (eftertænksom) Skulde han da ha’ gåt her, og været ræd for mig? Hilde Han ræd! Så kry skulde De ikke være, synes jeg. Ragnar Å han må da vel for længe siden ha’ skønnet at jeg duer til noget, jeg også. – For resten, – ræd, – det er nu netop det han er, ser De. Hilde Han! Jo, bild mig det ind! Ragnar På sæt og vis er han ræd. Han, den store bygmesteren. Men han er som på sit liv for at det skal komme ud iblandt folk. Ta’ livslykken ifra mennesker, – slig, som han har gjort både med far og med mig, – det er han ikke ræd for. Men bare det det at klyve op på et stakkers stillads, – det vilde han nok be’ gud bevare sig for! Hilde Å, De skulde bare set ham så højt oppe, så svimlende højt som jeg engang så ham! Ragnar Har De set det? Hilde Ja det har jeg rigtignok. Så fri og stolt som han stod og fæstedhg kransen om kirkefløjen. Ragnar Jeg ved at han har vovet det en gang i sit liv. En eneste gang. Vi unge har snakket så tidt om det. Men ingen magt i verden får ham til at gøre det om igen. Hilde Idag gør han det om igen! Ragnar (hånligt) Jo, det kan De tro! Hilde Vi skal få sé det! Ragnar Det får hverken De eller jeg sé. Hilde (voldsomt, ustyrlig) Jeg vil se det! Jeg vil og jeg må sé det! Ragnar Men han gør det ikke. Hilde Hvorfor gør han det ikke. Ragnar (trækker på skuldrene) Tør vel ikke. For han er nu engang slig, han, – den store bygmesteren. (Fru Solness kommer fra huset ud på verandaen.) Fru Solness (ser sig om) Er han ikke her? Hvor er han gåt hen da? Ragnar Bygmesteren er borte hos arbejderne. Hilde Han gik med kransen. Fru Solness Gik han med Kransen! Å, gud, – å gud! Brovik – De må gå til ham! Se, at få ham herop! Ragnar Skal jeg si’ at fruen vil snakke med ham? Fru Solness Å ja, kære, gør det. – Nej, nej, – sig ikke at jeg vil ham noget! De kan si’ at her er nogen. Og at han må komme straks. Ragnar Godt. Jeg skal så gøre, frue. (Han går ned af trappen og bort gennem haven.) Fru Solness Å frøken Wangel, De kan ikke forestille Dem, hvor angst jeg er for hans skyld! Hilde Men er da dette her noget at være så svært ræd for? Fru Solness Å ja, det kan De da vel skønne. Tænk, om han gør alvor af det! Om han nu finder på at stige op på stilladset! Hilde (spændt) Tror De han gør det. Fru Solness Å, en kan aldrig vide, hvad han kunde finde på. Han kunde jo gerne være i stand til hvad det så skal være! Hilde Aha, De tror kanske også at han – er så’n – Fru Solness Ja, jeg ved ikke længer, hvad jeg skal tro om ham. For doktoren har fortalt mig så mangt og meget. Og når jeg lægger det sammen med et og andet, som jeg husker jeg har hørt ham si’ – (Doktor Herdal ser ud gennem døren.) Doktor Herdal. Kommer han ikke snart? Fru Solness Jo, jeg tænker da det. Der er ialfald gået bud efter ham. Doktor Herdal Men De må nok gå ind, De, frue – Fru Solness Nej da, nej da. Jeg vil bli’ her ude og vente på Halvard! Doktor Herdal Men der er kommet nogen damer til Dem – Fru Solness Å gud, det også! Og netop nu! Doktor Herdal Det er nogen, som siger at de endelig må få se på stasen. Fru Solness Ja, ja, så får jeg nok gå ind til dem alligevel. For det er jo min pligt. Hilde Kan De ikke be’ de damerne gå sin vej da? Fru Solness Nej, det går umulig an. Siden de er kommet herhen så er det jo min pligt at ta’ imod dem. (til Hilde) Men bli’ De herude så længe. Og ta’ imod ham når han kommer – Doktor Herdal Og se til at holde ham oppe med snak så længe som muligt – Fru Solness Ja, gør det, kære frøken Wangel. Hold ham så fast, som De bare kan. Hilde Var det ikke rettest at De selv gjorde det? Fru Solness Jo, herregud. Det var jo min pligt. Men når en har pligter på så mange kanter, så – Doktor Herdal (ser mod haven) Nu kommer han! Fru Solness Og tænk – jeg, som må gå ind. Doktor Herdal (til Hilde) Sig ikke noget om at jeg er her. Hilde Å nej. Jeg skal finde på noget andet at snakke med bygmesteren om. Fru Solness Ja, hold ham endelig fast, frøken Wangel. For jeg tror at De kan bedst det. (Fru Solness og doktor Herdal går ind i huset. Hilde blir stående igen på verandaen.) (Bygmester Solness kommer fra haven op ad trappen.) Solness Her skal være nogen, som vil ha’ fat på mig, hører jeg. Hilde Jaha, – det er mig, det, bygmester. Solness Å, er det Dem, Hilde. Jeg var ræd det skulde være Aline og doktoren. Hilde De er nok svært ræd af Dem, De! Solness Så De tror det. Hilde Ja, folk siger jo at De er ræd for at krabbe omkring – så’n på stilladserne. Solness Nå, det er nu en sag for sig, det. Hilde Men ræd for det, – det er De altså? Solness Ja, jeg er det. Hilde Ræd for at De skal falde ned og slå Dem ihjæl? Solness Nej, ikke for det. Hilde Men for hvad da? Solness Jeg er ræd for gengældelsen, Hilde. Hilde For gengældelsen? (ryster på hodet) Det skønner jeg ikke. Solness Sæt Dem ned. Så skal jeg fortælle Dem noget. Hilde Ja, gør det. ( Hun sætter sig i lænestolen. Solness står foran hende.) Hilde (ser forventningsfuld på ham) Nå da, bygmester? Solness De véd sagtens at det første, jeg begyndte med, det var med kirkebygninger. Hilde (nikker) Det véd jeg godt. Solness For jeg, sér De, jeg var som gut gået ud fra et fromt hjem på landsbygden. Og derfor så syntes jeg jo at dette kirkebyggeriet, det var det værdigste jeg kunde vælge. Når jeg vilde slå ind på bygningsfaget. Hilde Ja-ja. Solness Og til det kendte jeg mig kaldet og draget, som til ingenting andet i verden. Hilde Ja, det måtte da vel De – Solness Og det tør jeg nok si’ at jeg bygged disse her små, fattige kirkerne med et så ærligt og varmt og inderligt sind at – at Hilde At –? Nå? Solness Ja, at jeg synes, han burde været fornøjet med mig. Hilde Han? Hvilken han? Solness Han, som skulde ha’ kirkerne, vel! Han, som de skulde tjene til ære og pris for. Hilde. Nå så! Men er De da viss på at – at han ikke var – så’n – fornøjet med Dem. Solness (ser forundret på hende) Han fornøjet med mig! Hvor kan De snakke så, Hilde? Han som gav troldet i mig lov til at rumstére slig, som det selv vilde! Han, som bød dem være på pletten både nat og dag for at tjene mig – alle disse – disse – Hilde Dævlerne – Solness Ja, både den ene og den anden slags. Å nej, jeg fik nok føle at han ikke var fornøjet med mig. Og derfor så lod han det gamle huset brænde – Hilde Var det derfor? Solness Ja, skønner De ikke det? Han vilde, jeg skulde få lejlighed til at bli’ dygtigere i min kunst – og bygge så meget ærefuldere kirker for ham. I førstningen forstod jeg ikke, hvor han vilde hen. Men så, med én gang, gik det op for mig. Hilde Hvad tid var det? Solness Det var da jeg bygged kirketårnet oppe i Lysanger. Hilde Det tænkte jeg mig. Solness For, ser De, deroppe på det fremmede sted, der gik jeg så jævnlig og grubled med mig selv. Da så’ jeg så grejt, hvorfor han havde ta’t mine små barn fra mig. Det var for at jeg ingenting andet skulde ha’ at hæfte mig ved. Sligt noget som kærlighed og lykke, forstår De. Jeg skulde bare være bygmester. Ingenting andet. Og så skulde jeg hele mit liv igennem gå her og tjene ham. (lér) Men det blev der rigtignok ikke noget af. Hilde Hvad gjorde De så da? Solness Først grasked og prøved jeg mig selv – Hilde Og så? Solness Så gjorde jeg det umulige. Jeg, ligesom han. Hilde Det umulige! Solness Jeg havde aldrig før kunnet tåle at stige højt og frit tilvejrs. Men den dag kunde jeg det. Hilde (springer op) Ja, ja, det kunde De. Solness Og da jeg stod helt der øverst oppe og hang kranem over tårnfløjen, så sa’ jeg til ham: Hør nu her. Herefterdags vil jeg være fri bygmester, jeg også. På mit område. Ligesom du på dit. Jeg vil aldrig mere bygge kirker for dig. Bare hjem for mennesker. Hildemed store tindrende øjne Det var sangen, som jeg hørte gennem luften. Solness. Men han fik vand på sin mølle bagefter. Hilde Hvorledes det? Solness Det, at bygge hjem for mennesker, – det er ikke fem øre værd, Hilde. Hilde Siger De det nu? Solness Ja, for nu ser jeg det. Menneskene har ikke brug for disse her hjemmene sine. Ikke for at være lykkelige, ikke. Og jeg vilde heller ikke havt brug for så’nt et hjem. Ifald jeg havde ejet noget. (med en stille forbittret latter) Se, det er hele opgøret, så langt, – så langt, jeg sér tilbage. Ingenting bygget igrunden. Og ingenting ofret for at få bygge det heller. Ingenting, ingenting altsammen. Hilde Og vil De aldrig bygge noget mere nu herefter? Solness Jo, netop nu vil jeg begynde Hilde Hvad da? Hvad da? Sig mig det fort! Solness Det eneste, som jeg tror der kan rummes menneskelykke i. Hilde (ser fast på ham) Bygmester, – nu mener De luftslottene vore. Solness Luftslottene, ja. Hilde Jeg er ræd, De vilde svimle før vi kom halvvejs. Solness Ikke når jeg får gå hånd i hånd med Dem, Hilde. Hildemed et drag af undertrykt harme Bare med mig? Skal vi ikke være flere i følge da? Solness Hvem ellers, mener De? Hilde Å, – hun, denne Kaja ved pulten. Stakker, – skal De ikke ha’ hende med Dem også? Solness Åhå. Var det hende, Aline sad her og snaked ford Dem om. Hilde. Er det så, eller er det ikke? Solness (hæftig) Jeg svarer Dem ikke på sligt noget! Helt og holdent skal De tro på mig! De skal bli’ ved at tro på mig. Hilde Så la’ mig få sé Dem fri og højt oppe. Gør det umulige om igen. Straks. I alle de ti årene har jeg gået derhjemme og troet på Dem. e set Dem fri og højt oppe. Solness Å, Hilde, slig står en ikke til hverdagsbrug. Hilde (bedende) Bare en enste gang til, bygmester! Gør det umulige om igen Hilde. Hvis jeg prøver det engang H. så vil jeg stå deroppe og sige til ham Hør mig, stormægtige herre, du får dømme om mig som du vil. Men herefter vil jeg bare bygge det dejligste i verden. Bygge det for en prinsesse, som jeg holder af.H.Det vilde De si!S.Ja. Og så vilde jeg si’ til ham; nu går jeg ned og slår armene om hende og kysse hendeHMange gange.SMange mange gange.H.Og så – S.så vilde jeg svinge min hat og gå ned og gøre som jeg sa’ ham.H.Gør det umulige om igen! Nu ser jeg Dem igen som da der var sang i luften De kan det. Solness (ser på hende) Hvorledes er De ble’t slig, som De er, Hilde? Hilde Hvorledes har De fåt mig til at bli’ slig som jeg er? Solness Prinsessen skal ha’ sit slot. Hilde (jublende, klapper i hænderne) Å, bygmester –! Solness Sit luftslot skal prinsessen ha’. Det med grundmur under. (I gaden har samlet sig en mængde mennesker, der kun skimtes utydeligt mellem træerne. Musik høres fjernt bag det nye hus.) (Fru Solness, doktor Herdal og nogle damer kommer ud på verandaen. Ragnar Brovik kommer samtidig op fra haven.) Fru Solness (til Ragnar) Skal her være musik også? Ragnar Det er byggearbejdernes forening. (til Solness.) Jeg skulde si’ fra formanden, at nu står han færdig til at gå op med kransen. Solness Godt. (tager sin hatt.) Jeg går selv derned. Fru Solness (angst) Hvad vil Du dernede, Halvard? Solness (kort) Jeg må være nedenunder hos folkene. Fru Solness Ja, nedenunder, ja. Solness Slig som jeg plejer. Sån til hverdags. (Han går ned ad trappen og bort gennem haven) Fru Solness (råber efter ham over rækværket) Men bed endelig manden, at han er forsigtig. Lov mig det, Halvard! Doktor Herdal (til fru Solness) Ser De så at jeg fik ret? Han tænker ikke mere på de galskaberne. Fru Solness Å, hvor det letted. (til Hilde) Tak skal De ha’, at De holdt så godt fast på ham. Doktor Herdal (lystig) Ja, ja, frøken Wangel, De forstår nok at holde en fast, når De rigtig vil, De. (Fru Solness og doktor Herdal går hen til damerne, som står og ser ud nærmere ved trappen. Hilde blir stående i forgrunden ved rækværket. Ragnar går hen til hende.) Ragnar (med undertrykt latter, halv sagte) Ser De alle de unge folkene nede på gaden, frøken? Hilde Ja. Ragnar Det er kammeraterne som vil sé på mesteren. Hilde Hvad vil de se på ham for da? Ragnar De vil sé på at han ikke tør stige op på sit eget hus. Hilde Nej, vil de det, de gutterne? Ragnar (bider tænderne sammen) Han har holdt os nede så længe, han. Nu vil vi sé på at han også værs’go’ får holde sig nedenfor. Hilde Det får De ikke sé. Dennegang ikke. Ragnar Så? Hvor får vi se ham henne da. Hilde Højt – højt oppe ved fløjen får De sé ham. Ragnar Han! Jo, De kan tro det! Hilde Han vil til toppen. Og altså får De se ham der også. Ragnar Ja, han vil, ja! Det tror jeg så gerne. Men han kan simpelt hen ikke. Det vilde gå rundt for ham på halvvejen. Han måtte krybe ned igen på hænder og fødder. Doktor Herdal (peger henover.) Se, se! Der går formanden opover stigerne. Fru Solness Og så har han den svære kransen at bære på også. Å, bare han nu ta’r sig iagt! Ragnar (stirrer vantro og råber:) Men det er jo –! Hilde (i udbrydende jubel) Det er bygmesteren selv! Fru Solness (skriger i forfærdelse) Ja, det er Halvard. Å, du store gud –! Halvard – Halvard –! Doktor Herdal Hys, – skrig ikke til ham! Fru Solness Jeg vil til ham! Få ham ned igen! Doktor Herdal Stå urørlige alle sammen! Ikke en lyd – Hilde (ubevægelig, følger ham med øjnene) Han stiger og stiger. Altid højere. Altid højere! Se! Se bare! Ragnar (åndeløs) Nu må han vende om igen. Der er ikke råd for andet. Hilde Han stiger og stiger. Nu er han snart oppe. Fru Solness Å, jeg forgår af skræk. Jeg holder ikke det synet ud.H.※ Endelig. Endelig. Nu får jeg sé ham stolt og fri igen – Doktor Herdal Så sé ikke op på ham da.※ 1 Og ingen må røre sig! Hører De! Hilde Der står han på de øverste plankerne. Helt, – oppe! 1 Ragnar (næsten målløs) Men dette her er jo – Hilde Hvor fri og tryg han står! Slig har jeg set ham i alle de ti årene! Forfærdelig spændende alligevel. Se på ham! Nu hænger han kransen om spiret. Ragnar Dette her er som at stå og se noget rent umuligt. Hilde Ja, men det er jo netop det umulige også. Kan De se nogen anden deroppe hos ham.R.Der er ingen andre.H.Jo, der er en som han trætter med. R.De tar fejl – Hører De ikke sang i luften? Ragnar Det er vinden i trætoppene. Hilde Jeg hører sang. En vældig sang. (råber) Se, se! Nu tar han hatten af! Han hilser herned! – Å, så hils da op til ham igen! (river sjalet af fru Solness’s skuldre, svinger det og råber opad) Hurra for bygmester Solness! Doktor Herdal Lad være! Lad være! For guds skyld – (Damerne på verandaen vifter med lommetørklæderne og hurraråbet istemmes nede på gaden. Da forstummer det pludselig og folkemængden slår over i et forfærdelsens skrig. Et menneskelegeme sammen med planker og træstumper skimtes utydeligt at styrte ned inde bag træerne.) Fru Solness og damerne (samtidigt) Han falder! Han falder! (Fru Solness vakler og segnes afmægtig bagover og opfanges af damerne under råb og forvirring) (Menneskemængden på gaden bryder stakittet ned og stormer ind i haven. Doktor Herdal iler ligeledes derned.Kort ophold) Hilde (ser ufravendt opad og siger som forstenet) Min bygmester. Ragnar (støtter sig skælvende til rækværket) Han må være knust. Dræbt på stedet. En af damerne Løb ned til doktoren – Ragnar Kan ikke røre mig af stedet. En anden dame Så råb ned til nogen da! Ragnar forsøger at råbe Hvorledes er det? Er han ilive? Stemmer (borte i haven) Bygmester Solness er død. Andre stemmer (nærmere) Hele hodet knust. Hilde (vender sig til Ragnar og siger stille.) Nu kan jeg ikke sé ham deroppe – Ragnar Forfærdeligt dette her. Han magted det altså dog ikke. Hilde (ligesom i stille forvildet triumf) Men helt til toppen kom han. (strækker armene opad og råber:) Min bygmester!