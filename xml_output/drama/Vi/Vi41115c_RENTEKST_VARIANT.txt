<body><div n="1" type="act"> Første akt. <HIS:hisStage>(I grosserer Werles hus. Kostbart og bekvemt indrettet arbejdsværelse; bogskabe og stoppede møbler; skrivebord med protokoller og papirer midt på gulvet; tændte lamper med grønne skærme, således at værelset er dæmpet belyst. Åben fløjdør med fratrukne forhæng på bagvæggen. Indenfor sés en stor elegant stue, stærkt oplyst af lamper og armstager. Foran til højre i arbejdsværelset fører en liden tapetdør ind til kontorerne. Foran til venstre en kamin med glødende kul i, og længere tilbage en dobbeltdør til spisesalen.)</HIS:hisStage> <HIS:hisStage>(Grossererens tjener, Pettersen, i livré og lejetjener Jensen i sort sætter tilrette i arbejdsværelset. I den større stue går to–tre andre lejetjenere omkring, ordner og tænder flere lys. Inde fra spisesalen høres summende samtale og latter af mange stemmer; der bankes med kniven på et glas; stilhed indtræder; en skåltale holdes; bravoråb, og så atter summende samtale.)</HIS:hisStage> <HIS:spOpener><speaker>Pettersen</speaker> <HIS:hisStage>(har tændt en lampe på kaminen og sætter skærm over.)</HIS:hisStage></HIS:spOpener> Nej hør bare, De, Jensen; nu står gamlingen ved bordet og proponerer en lang skål for fru Sørby. <HIS:spOpener><speaker>Jensen</speaker>, <HIS:hisStage>(flytter en lænestol frem.)</HIS:hisStage></HIS:spOpener> Er det kanske sandt, som folk siger, at der er noget imellem dem? <HIS:spOpener><speaker>Pettersen</speaker>.</HIS:spOpener> Fan’ ved. <HIS:spOpener><speaker>Jensen</speaker>.</HIS:spOpener> For han har nok vær’t en svær buk i sine dage. <HIS:spOpener><speaker>Pettersen</speaker>.</HIS:spOpener> Kanske det. <HIS:spOpener><speaker>Jensen</speaker>.</HIS:spOpener> Det er jo for sønnen han holder dette her middagsselskabet, siger de. <HIS:spOpener><speaker>Pettersen</speaker>.</HIS:spOpener> Ja. Sønnen kom hjem igår. <HIS:spOpener><speaker>Jensen</speaker>.</HIS:spOpener> Aldrig har jeg vidst før at gamle Werle havde nogen søn. <HIS:spOpener><speaker>Pettersen</speaker>.</HIS:spOpener> Jo da, han har en søn. Men han holder til der oppe på Højdals-værket. Han har ikke været i byen i alle de år jeg har tjent her i huset. <HIS:spOpener><speaker>En lejetjener</speaker> <HIS:hisStage>(i døren til den anden stue.)</HIS:hisStage></HIS:spOpener> De, Pettersen, her er en gammel fyr, som – <HIS:spOpener><speaker>Pettersen</speaker> <HIS:hisStage>(mumler.)</HIS:hisStage></HIS:spOpener> Hvad fan’, kommer her nu nogen. <HIS:hisStage>(Gamle Ekdal kommer tilsyne fra højre i stuen. Han er klædt i en gammeldags kavaj med høj krave; uldne vanter; i hånden en stok og en skindhue; under armen en pakke i et blåt kardus-omslag.)</HIS:hisStage> <HIS:spOpener><speaker>Pettersen</speaker> <HIS:hisStage>(går imod ham.)</HIS:hisStage></HIS:spOpener> Jøss’, – hvad vil De her inde? <HIS:spOpener><speaker>Ekdal</speaker> <HIS:hisStage>(i døren.)</HIS:hisStage></HIS:spOpener> Må så nødvendig ind på kontoret, Pettersen. <HIS:spOpener><speaker>Pettersen</speaker>.</HIS:spOpener> Kantoret er stængt for en time siden, og – <HIS:spOpener><speaker>Ekdal</speaker>.</HIS:spOpener> Hørte det i porten, far. Men Gråberg sidder der endnu. Vær snil, Pettersen, og lad mig få slippe ind den vejen – <HIS:hisStage>(peger mod tapetdøren.)</HIS:hisStage> Har gåt den vejen før. <HIS:spOpener><speaker>Pettersen</speaker>.</HIS:spOpener> Ja, De får så gøre da. <HIS:hisStage>(åbner døren.)</HIS:hisStage> Men sans endelig på at De kommer ud igen den rigtige vejen; for vi har fremmede. <HIS:spOpener><speaker>Ekdal</speaker>.</HIS:spOpener> Ved det nok. Tak, Pettersen-far! Gammel ven. Tak. <HIS:hisStage>(mumler sagte.)</HIS:hisStage> Torsk! <HIS:hisStage>(han går ind i kontoret; Pettersen lukker døren efter ham.)</HIS:hisStage> <HIS:spOpener><speaker>Jensen</speaker>.</HIS:spOpener> Hører han også til kantorfolkene? <HIS:spOpener><speaker>Pettersen</speaker>.</HIS:spOpener> Nej, han er bare en, som skriver udenom, når de har det nødig. Men han har såmænd vær’t en fin fyr i sin tid, gamle Ekdal. <HIS:spOpener><speaker>Jensen</speaker>.</HIS:spOpener> Ja han så ud som noget af hvert. <HIS:spOpener><speaker>Pettersen</speaker>.</HIS:spOpener> Ja da; han har vær’t løjtnant, kan De tænke. <HIS:spOpener><speaker>Jensen</speaker>.</HIS:spOpener> Å fan’; har han vær’t løjtnant! <HIS:spOpener><speaker>Pettersen</speaker>.</HIS:spOpener> Ja gu’ har han så. Men så slog han sig nok på skoghandel eller hvad det var. De siger at han skal ha’ gjort grossereren et stygt puds engang. For de to var sammen om Højdals-værket dengang, skønner De. Å, jeg kender godt gamle Ekdal, jeg. Vi drikker en gang iblandt en bitter og en flaske bajersk sammen inde hos madam Eriksen. <HIS:spOpener><speaker>Jensen</speaker>.</HIS:spOpener> Han kan da ikke ha’ stort at spandere for, han. <HIS:spOpener><speaker>Pettersen</speaker>.</HIS:spOpener> Jøss’, Jensen, De kan da vel skønne at det er mig, som spanderer. For jeg synes en skal være </div> </body>