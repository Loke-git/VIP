 FØRSTE HANDLING. (En lid med løvtrær nær ved Åses gård. En elv fosser nedover. Et gammelt kværnehus på den anden side. Hed sommerdag.) (Peer Gynt, en stærkbygget tyveårs gut, kommer nedover gangstien. Åse, moderen, liden og fin, følger efter. Hun er vred og skælder.) Åse. Peer, du lyver! Peer Gynt (uden at standse). Nej, jeg gør ej! Åse. Nå, så band på, det er sandt! Peer Gynt. Hvorfor bande? Åse. Tvi; du tør ej Alt ihob er tøv og tant! Peer Gynt (står). Det er sandt hvert evigt ord! Åse (foran ham). Og du skæms ej for din moer? Først så render du tilfjelds månedsvis travle ånnen, for at vejde ren på fånnen, kommer hjem med reven pels, uden byrse, uden vildt; og til slut med åbne øjne mener du at få mig bildt ind de værste skytterløgne! Nå, hvor traf du så den bukken? Peer Gynt. Vest ved Gendin. Åse (ler spotsk). Rigtig, ja! Peer Gynt. Hvasse vinden bar ifra; bag et oreholdt forstukken han skaresneen grov efter lav Åse (som før). Ja rigtig, ja! Peer Gynt. Pusten holdt jeg, stod og lytted, hørte knirken af hans hov, så af ene hornet grenene. Derpå varsomt mellem stenene frem på bugen jeg mig flytted. Gemt røsen op jeg glytted; slig en buk, så blank og fed, skulde du vel aldrig set! Ase. Nej, bevares vel! Peer Gynt. Det smaldt! Bukken stupte bums bakken. Men samme stund, han faldt, sad jeg skrævs på bukkeryggen, greb ham det venstre øre, vilde netop kniven køre bagom skolten ind nakken; hej! da skreg han vildt, den styggen, stod med et på alle fire, slog mig med et agterkast ud af næven kniv og slire, skrued mig om lænden fast, stemte hornene mod læggen, klemte mig, som en tang; dermed satte han på sprang bent fremover Gendin-eggen! Åse (uvilkårligt). Jesu navn da –! Peer Gynt. Langsmed eggen han og jeg skar os gennem vejret vej. Aldrig red jeg slig en fole! Midt imod, der vi for fram, var det som der gnistred sole. Brune ørnerygge svam det vide svimle slug midtvejs mellem os og vandene, sakked agterud, som fnug. Isflak brast og brød mod strandene; men der var ej døn at høre; bare hvirvlens vætter sprang, som dans; de sang, de svang sig ring for syn og øre! Åse (svimmel). Å, Gud trøste mig! Peer Gynt. Med et, på en rådløs bråbrat plet, for ivejret rype-steggen, flaksed kaglende, forskræmt, fra den knart, hvor han sad gemt, klods for bukkens fod på eggen. Bukken gjorde halvt omkring, satte med et himmelspring udfor dybet med os begge! (Åse vakler og griber efter en træstamme. Peer Gynt bliver ved.) Bag os bergets svarte vægge, under os et bundløst slug! Først vi kløvte lag af tåger, kløvte så en flok af måger, som igennem luften vigende fløj til alle kanter skrigende. Nedad, uden stands, for toget. Men dybet glittred noget hvidlet, som en rensdyrbug. Moer, det var vort eget billed, som igennem fjeldsø-stillet op mod vandets skorpe piled den samme vilde fart, som den vi nedad kiled. Åse (gisper efter vejret). Peer! Gud fri mig –! Sig det snart –! Peer Gynt. Buk fra luften, buk fra bunden, stangedes samme stunden så at skummet om os klasked. Ja, der lå vi nu og plasked. Langt om længe, du, vi nåde nordre landet på en måde; bukken svam, og jeg hang bag ham; jeg for hjem Åse. Men bukken, du? Peer Gynt. A, han går der vel endnu; (knipser fingrene, svinger sig på hælen og tilføjer): kan du finde ham, så tag ham! Åse. Og du har ej knækket nakken? Ikke begge lår engang? Ikke ryggebenet brudt? O, Vorherre, prisen, takken, skyldes dig, som hjalp min gut! (standser pludselig, ser på ham med åben mund og store øjne, kan længe ikke finde ord, endelig udbryder hun): O, din fandens ræglesmed; kors og kors, hvor du kan lyve! Remsen, som du kommer med, minds jeg nu at jeg har kendt som en jente på de tyve. Gudbrand Glesne er det hændt, ikke dig, du –! Peer Gynt. Mig, som ham. Sligt kan mer end engang hændes. Åse (arrig). Ja, en løgn kan endevendes, stadses op med brask og bram, klædes en nygjort ham, så dens magre skrot ej kendes. Peer Gynt. Hvis en anden snakked slig, skulde helseløs jeg slå ham! Åse (grædende). Å, Gud give jeg lå lig; gid jeg sov svarte jorden! Bøn og gråd ej bider på ham. Peer, du er og blir forloren! Peer Gynt. Kære, vakkre, lille moer, du har ret hvert et ord; vær så blid og glad Åse. Ti stille! Kan jeg glædes, om jeg vilde, jeg, som har sligt svin til søn? (græder igen.) Hvad har slægten nu tilbage fra din farfars velmagtsdage? Hvor er skæpperne med mynt efter gamle Rasmus Gynt? Peer Gynt. Hvor er sneen fra ifjor? Åse. Du skal tie for din moer! Se tilgårds! Hver andet rude hul er fyldt med gamle klude. eng og aker ligger brak, hver en måned blir jeg pantet Peer Gynt. Ti så med den kærringsnak! Ofte nok har lykken skrantet, Og så kom den højst påfode! Åse. Der er saltstrød, hvor den grode. (tørrer øjnene med forklædet.) Ak, du er dog stærk og stor, skulde stå som stav og støtte for din gamle skrale moer, skulde gårdens gerning skøtte, værge slumpen af din arv; (græder påny.) å, Gud hjælpe mig for nytte jeg har havt af dig, din skarv! Hjemme ligger du gruen, roder rundt kul og emmer; mellem bygdens folk du skræmmer jenterne fra gildestuen, gør mig spe på alle kanter, slås med sognets værste fanter Peer Gynt (går fra hende). Lad mig være. Åse (følger efter). Kan du nægte du var fremste mand laget det store basketaget, som for nylig stod på Lunde, der slogs som olme hunde? Var det ikke dig, som knækte armen på han Aslak smed, eller idetmindste brækte ene fingren hans af led? Peer Gynt. Hvem har fyldt dig med slig præk? Åse (hidsig). Husmandskonen hørte hylene! Peer Gynt (gnider albuen). Ja, men det var mig, som skreg. Åse. Dig? Peer Gynt. Ja, moer, for jeg fik pryglene. Åse. Hvad for noget? Peer Gynt. Han er spræk. Åse. Hvem er spræk? Peer Gynt. Han, Aslak, ved jeg. Åse. Tvi og tvi; nu må jeg spytte! Slig en slarvet fyldebøtte, slig en rangler, slig en dranket drammesluger har dig banket? (græder igen.) Mangen skam og skændsel led jeg; men at dette skulde ske, det var dog den værste spe. Peer Gynt. Om jeg hamrer eller hamres, ligefuldt så skal der jamres. (ler.) Trøst dig moer Åse. Hvad? Har du løjet nu igen? Peer Gynt. Ja, denne gang. Tør så gråden pent af øjet; (knytter den venstre hånd.) se, med denne knibetang holdt jeg hele smeden bøjet; højre næven var min slægge Åse. O, din slagsbror! Du vil lægge mig graven med din færd! Peer Gynt. Nej da, du er bedre værd; tyve tusend gange bedre! Lille, stygge, snille moer, du kan lide på mit ord, hele bygden skal dig hædre, bare vent til jeg får gjort noget noget rigtigt stort! Åse (blæser). Du! Peer Gynt. Hvem ved, hvad en kan møde! Åse. Gid du bare blev så klog, at du engang kunde bøde flængen din egen brog! Peer Gynt (hidsig). Jeg skal blive konge, kejser! Åse. A, Gud trøste mig, nu rejser sidste resten af hans vid! Peer Gynt. Jo, jeg skal! Giv bare tid! Åse. Ja, giv tid, så blir du prins, siges der, om ret jeg minds! Peer Gynt. Du skal se, moer! Åse. Hold din mund! Du er gal bund og grund. Nå, det er forresten sandt, noget var der blevet af dig, hvis du ikke dagstødt gav dig af med løgn og tøv og tant. Hægstadjenten var dig god. Let du havde vundet spillet, hvis du rigtig havde villet Peer Gynt. Tror du? Åse. Gamlen har ej kræfter til at stå sit barn imod. (begynder igen at græde.) Ak, min Peer; en grundrig jente, odelsjente! Tænk dig til; Peer Gynt (rask). Kom, så vil vi ja-ord hente! Åse. Hvor? Peer Gynt. På Hægstad! Åse. Stakkars dig; den er stængt, den friervej! Peer Gynt. Hvorfor det? Åse. Ak, jeg må sukke! Spildt er stunden, spildt er heldet Peer Gynt. Nå? Åse (hulkende). Mens du Vesterfjeldet gennem luften red på bukke, har Mads Moen fæstet jenten! Peer Gynt. Hvad? Den kvindfolkskræmsel! Han –! Åse. Ja, hun taer ham nu til mand. Peer Gynt. Vent mig her, til jeg får spændt en hest for kærren (vil gå.) Åse. Spar sligt spræl. Bryllupet skal stå imorgen Peer Gynt. Pyt; jeg kommer jo ikveld! Åse. Tvi dig; vil du øge sorgen med et læs af hvermands spot? Peer Gynt. Trøst dig. Alting skal gå godt. (skriger og ler på engang.) Hejsan, moer! Vi sparer kærren; det taer tid at hente mærren (drager hende med sig.) Åse. Slip mig!Slip mig! (han (vader ud elven.) med hende.) Åse. Peer! Vi drukner Ase. (rusker ham håret.) O, dit ubæst! Peer Gynt. Hold nu fred; her er glat og slim på bunden. Åse. Asen! Peer Gynt. Ja brug bare munden; det gør ingen mand fortred. Så; nu skrår det atter op Åse. Slip mig! Peer Gynt. Først til bryllupsgården. Vær min talsmand. Du er klog; snak med ham, den gamle dåren; sig, Mads Moen er et drog Åse. Slip! Peer Gynt. Og sig ham så tilslut, hvad Peer Gynt er for en gut. Åse. Ja, det kan du bande på! Du skal vakkert skudsmål få. Peer Gynt. Så? Åse (sparker arrighed). Jeg skal ej stagge munden, før den gamle hidser hunden på dig, som du var en fant! Peer Gynt. Hm; så får jeg gå alene. Åse. Ja, men jeg skal komme efter! Peer Gynt. Snille moer, du har ej kræfter Ase. Slip mig! Peer Gynt. Ja, ifald du lover Åse. Intet! Jeg vil med der over. De skal vide, hvem du er! Peer Gynt. Nej, du får nok vente her.(går udenfor Åse.(følger efter.) Aldrig! Jeg vil med laget! Peer Gynt.(høres udenfo Får ej lov. Åse.(ligeså.) Hvad vil du gøre? Peer Gynt. Sætte dig på kværnetaget. (. Åse skriger.) Åse. Løft mig ned! Peer Gynt. Ja, vil du høre –? Åse. Sludder! Peer Gynt. Snille moer, jeg beer Åse Løft mig ned på timen, Peer! Peer Gynt. Turde jeg, så visst jeg vilde. (kommer atter tilsyne.) Husk nu på at sidde stille. Ikke spark og spænd med benene, ikke riv og rusk stenene, ellers kan det gå dig ilde; du kan dratte ned. Åse. Dit bæst. Peer Gynt. Ikke spræl! Åse.(kommer tilsyne krybende oppe på ta get.) Gid du var blæst som en bytting ud af verden! Peer Gynt. Fy da, moer! Åse. Jeg vil dig dænge, om du end er nok så stor! Peer Gynt. Ja, far vel da, kære moer! Hav nu tål; jeg blir ej længe. (går, men vender sig, løfter fingeren formanende og siger:) Husk så på du ikke spræller! (går.) Åse. Peer! Gud hjælpe mig, nu går han! vil du høre! (skrigende). Hjælp! Jeg svimler! (To kærringer med sække på ryggen kommer nedover til kværnen.) Første kærring. Kors; hvem skriger? Åse. Det er mig! Anden kærring. Åse! Se, så højt på strå? Åse. Hent en stige; jeg vil ned! Den fandens Peer Anden kærring. Sønnen jers? Åse. Nu kan sige, har set, hvor han sig ter. Første kærring. Vi skal vidne. Åse. Hjælp mig bare; jeg vil bent til Hægstad fare Anden kærring. Er han der? Første kærring. Så blir hævnet; smeden kommer og til stævnet. Åse (vrider hænderne). A, Gud trøste mig for gutten! de taer livet hans til slutten! Anden kærring. Hun er rent fra sans og vid. (råber opover:) Ejvind, Anders! Hej, kom hid! En mandsstemme. Hvad er fat? Anden kærring. Peer Gynt har løftet moer sin op paa kværnetaget! (Tunet på Hægstad. Stuebygningen længst tilbage. <Mange gæster. Dansen går livligt borte på græsvolden. Spillemanden sidder på et bord. Køgemesteren står døren. <Kokkekoner går frem og tilbage mellem bygningerne; <ældre folk sidder hist og her samtale.) En kone (tager plads en klynge, siddende på nogle tømmerstokke). Bruden? Å, ja visst græder hun lidt; men det skal en aldrig ændse. Køgemesteren (i en anden flok). Nu får I, godtfolk, på dunken lænse. En mand. Tak, som byder; men du skænker for tidt. En gut (til spillemanden, idet han flyver forbi med en jente ved hånden). Hejsan, Guttorm, spar ikke strengene! Jenten. Stryg, så det ljomer udover engene! Jenter (i ring om en gut, som danser.) Gildt kast var det! En jente. Han er spænstig læggen! Gutten (dansende). Her er højt til loftet og vidt til væggen! Brudgommen (smågrædende, nærmer sig faderen, som står samtale med et par andre, og trækker ham trøjen). Hun vil ikke, faer; hun er så kaut! Faderen. Hvad vil hun ikke? Brudgommen. Hun har stængt sig inde. Faderen. Nå, så se du kan nøglen finde. Brudgommen. Jeg ved ikke vejen. Faderen. Du er et naut! (vender sig til de andre igen. Brudgommen driver bortover tunet.) En gut (fra bagsiden af huset). Jenter! Nu kommer der liv tingen! Peer Gynt er på gården! Smeden (der nys er trådt til). Hvem har bedt ham? Køgemesteren. Ingen. (går mod huset.) Smeden (til jenterne). Snakker han til jer, så hør ikke på ham! En jente (til de andre). Nej; vi lader, som vi aldrig så ham. Peer Gynt (kommer livfuld og hed, standser midt for flokken og slår hænderne). Hvem er den sprækeste jente ringen? En enkelt (til hvem han nærmer sig). Ikke jeg. En anden (ligeså). Ikke jeg. En tredje. Ja, jeg ikke heller. Peer Gynt (til en fjerde). Så kom da du, før en bedre sig melder. Jenten (vender sig). Har ikke tid. Peer Gynt (til en femte). Så du! Jenten (idet hun går). Jeg skal hjem. Peer Gynt. Ikveld? Er du rent fra sans og samling. Smeden (lidt efter, halvhøjt). Peer; der går hun til dans med en gamling. Peer Gynt (vender sig rask til en ældre mand). Hvor er de ledige, du! Manden. Find dem frem. (går fra ham.) (Peer Gynt er med et bleven stille. Han skotter skjullt og sky mod flokken. Alle ser på ham, men ingen taler Han nærmer sig andre klynger. Hvor han kommer bliver der taushed; fjerner han sig, smiler man og ser efter ham.) Peer Gynt (sagte). Øjekast; sylhvasse tanker og smil. Det gnisler, som sagbladet under en fil! (han stryger sig langs gærdet. Solvejg, med lille Helga ved hånden, kommer ind på tunet følge med forældrene.) En mand (til en anden nærheden af Peer Gynt). Se indflytterfolket. Den anden. De vesterfra? Første. Ja, de fra Hedalen. Anden. Rigtig, ja! Peer Gynt (træder ivejen for de kommende, peger på Solvejg og spørger manden): Får jeg danse med datter din? Manden (stille). Får så; men først må vi ind og hilse på folk huset. (de går ind.) Køgemesteren (til Peer Gynt, idet han byder drikke). Er du kommen, så skal du vel stikke på kruset! Peer Gynt (ser ufravendt efter de gående). Tak; jeg skal danse. Jeg har ingen tørst. (Køgemesteren går fra ham. Peer Gynt ser mod huset og ler.) Hvor lys! Nej, skulde du set en slig! Skotted ned på skoen og det hvide sprede –! Og så holdt hun moderens skørteflig, og bar en salmebog svøbt et klæde –! Jeg må se på den jenten. (vil ind stuen.) En gut (kommer med flere derfra). Peer, går du alt fra dansen? Peer Gynt. Nej. Gutten. Men så stævner du galt! (tager ham akslen for at vende ham.) Peer Gynt. Lad mig slippe forbi! Gutten. Er du ræd for smeden? Peer Gynt. Jeg ræd? Gutten. Ja, du minds vel på Lunde forleden? (Flokken ler og går ned til dansepladsen.) Solvejg (i døren). Du er visst den gutten, som vilde danse? Peer Gynt. Ja vel er jeg det; kan du ikke sanse? (tager hende hånden.) Kom så! Solvejg. Ikke for langt, sa'e moer! Peer Gynt. Sa'e moer? Sa'e moer! Er du født ifjor? Solvejg. Du gør nar –! Peer Gynt. Du er dog en unge næsten. Er du voksen? Solvejg. Jeg gik ivåres til presten. Peer Gynt. Sig navnet dit, tøs, så snakker vi lettere. Solvejg. Jeg heder Solvejg. Og hvad heder du? Peer Gynt. Peer Gynt. Solvejg (trækker hånden til sig). A, kors da! Peer Gynt. Hvad er det nu? Solvejg. Mit strømpebånd er løst; jeg maa binde det tættere. (går fra ham.) Brudgommen (trækker sin moder). Moer, hun vil ikke –! Moderen Vil ikke? Hvad? Brudgommen. Vil ikke, moer! Moderen. Hvad? Brudgommen. Lette pa låsen. Faderen (sagte og arrig) Å, du var værd at bindes båsen! Moderen. Nå, skæld ikke. Stakkar, han blir nok bra'. (de går bortover.) En gut (som kommer med en hel sværm fra dansepladsen). Lidt brændevin, Peer? Peer Gynt. Nej. Gutten. Bare lidt? Peer Gynt (ser mørkt på ham). Har du noget? Gutten. Det kunde nok hænde. (trækker en lommeflaske frem og drikker.) Ah! hvor det river! Nå? Peer Gynt. Lad mig kende. (drikker.) En anden. Nu får du også smage på mit. Peer Gynt. Nej! Den samme. Å, snak; vær nu ingen tåbe. Drik du, Peer! Peer Gynt. Så giv mig en dråbe. (drikker igen.) En jente (halvsagte). Kom, lad os gå. Peer Gynt. Er du ræd for mig, tøs? En tredje gut. Hvem er ikke ræd for dig? En fjerde. På Lunde viste du jo hvad konster du kunde. Peer Gynt. Jeg kan mer end som så, når jeg først slår mig løs! Første gut (hviskende). Nu kommer han sig! Flere (slår kreds om ham). Fortæl; fortæl! Hvad kan du? Peer Gynt. Imorgen –! Andre. Nej, nu ikveld! En jente. Kan du hekse, Peer? Peer Gynt. Jeg kan mane fanden! En mand. Det har bedstemoer kunnet før jeg blev født! Peer Gynt. Løgnhals! Hvad jeg kan, kan ingen anden. Jeg har engang manet ham ind en nødd. Den var ormstukken, ser I! Flere (leende). Det er grejdt at skønne! Peer Gynt. Han banded og græd og vilde mig lønne med ligt og uligt En flokken. Men måtte derind? Peer Gynt. Ja vel. Jeg dytted hullet med en pind. Hej; skulde hørt ham surre og rumle? En jente. Nej, tænk! Peer Gynt. Det var somom en hører en humle. Jenten. Har du ham endnu nødden? Peer Gynt. Nej, nu er den djævel strøgen sin vej. Det er hans skyld at smeden har lagt mig for had. En gut. Så, du? Peer Gynt. Jeg gik til smidjen og bad han vilde knække den nøddeskallen. Det lovte han! lagde den bort på pallen; men Aslak er nu så hårdhændt, han; og stødt så skal han nu bruge slæggen En stemme fra flokken. Slog han fanden ihjæl? Peer Gynt. Han slog som en mand. Men fanden hytted sig, for som en brand tvers gennem taget og kløvte væggen. Flere. Og smeden –? Peer Gynt. Stod der med stegte hænder. Siden den dag var vi aldrig venner. (almindelig latter.) Nogle. Den ræglen er god! Andre. Den er snart hans bedste! Peer Gynt. Tror I, jeg digter ihob? En mand. nej, det er du fri for; jeg kender det meste fra farfaer Peer Gynt. Løgn! Det er hændt med mig! Manden. Det er jo alting. Peer Gynt (med et slæng). Hej, jeg kan ride rakt gennem luften på gilde heste! Å, jeg kan mangeting, jeg, skal vide. (Skoggerlatter igen.) En flokken. Peer, rid lidt luften! Mange. Ja, kære Peer Gynt Peer Gynt. har ikke nødig at trygle så tyndt. Jeg skal ride som et uvejr over jer alle! Hele sognet skal mig tilfode falde! En ældre mand. Nu er han rivende gal. En anden. Det fæ! En tredje. Storskryder! En fjerde. Løgnhals! Peer Gynt (truer mod dem). Ja vent, skal se! En mand (halvdrukken). Ja vent; du skal få dig en børstet trøje! Flere. En mørbanket ryg! Et blåmalet øje! (Sværmen spreder sig, de ældre vrede, de yngre under spot og latter.) Brudgommen (tæt indved ham). Du, Peer, er det sandt du kan ride luften? Peer Gynt (kort). Alting, Mads! Du må tro, jeg er kar', jeg. Brudgommen. Så har du vel også usynligheds-kuften? Peer Gynt. Hatten, mener du? Ja, den har jeg. (vender sig fra ham. Solvejg går over tunet med Helga ved hånden.) Peer Gynt (mod dem; det lysner ham). Solvejg! A, det er godt du kommer! (griber hende om håndledet.) Nu skal jeg svinge dig spræk og gild! Solvejg. Slip mig! Peer Gynt. Hvorfor? Solvejg. Du er så vild. Peer Gynt. Vild er renbukken med, når det gryr mod sommer. Kom så, jente; vær ikke tvær! Solvejg (trækker armen til sig). Tør ikke. Peer Gynt. Hvorfor? Solvejg. Nej, du har drukket. går bortover med Helga.) Peer Gynt. Den, som havde sit knivsblad stukket tvers igennem dem, en og hver! Brudgommen (puffer ham med albuen). Kan du ikke hjælpe mig ind til bruden? Peer Gynt (tankespredt). Bruden? Hvor er hun? Brudgommen. På stabburet. Peer Gynt. Nå. Brudgommen. Å, du, Peer Gynt, du får friste på! Peer Gynt. Nej, du får være min hjælp foruden. (en tanke skyder op ham; han siger sagte og hvast:) Ingrid på stabburet! (nærmer sig Solvejg.) Har du betænkt dig? (Solvejg vil gå; han træder ivejen.) Du skæms, fordi jeg ser ud som en fant. Solvejg (hastigt). Det gør du ikke; det er ikke sandt! Peer Gynt. Jo! Og så er jeg lidt på en kant; men det var på trods, for du havde krænkt mig. Kom så! Solvejg. Tør ikke nu, om jeg vilde! Peer Gynt. Hvem er du ræd for? Solvejg. Mest for faer. Peer Gynt. Faer? Ja vel; han er af de stille! Hælder han med øret? Hvad? Nå, svar! Solvejg. Hvad skal jeg svare? Peer Gynt. Er faer din læser? Er ikke du og moer din med? Nå, vil du svare! Solvejg. Lad mig gå fred. Peer Gynt. Nej! (dæmpet, men hvast og skræmmende.) Jeg kan skabe mig om til en trold! Jeg skal komme for sengen din inat klokken tolv. Hører du nogen, som hvæser og fræser, så må du ikke bilde dig ind det er katten. Det er mig, du! Jeg tapper dit blod en kop; og din vesle syster, hende æder jeg op; ja, for du skal vide, jeg er varulv om natten; jeg skal bide dig over lænder og ryg – (slår på engang om og beder som angst): Dans med mig, Solvejg! Solvejg (ser mørkt på ham). Nu var du styg. (går ind stuen.) Brudgommen (kommer drivende igen). Du skal få en stud, vil du hjælpe mig! Peer Gynt. Kom! (De går bag huset. Idetsamme kommer en stor flok fra dansepladsen; de fleste er drukne. Larm og opstyr. Solvejg, Helga og forældrene kommer med endel ældre folk ud døren.) Køgemesteren (til smeden, som er fremmest flokken). Hold fred! Smeden (trækker trøjen af). Nej, nu skal her æskes dom. Peer Gynt eller jeg skal bakken bændes. Nogle. Ja, lad dem nappes! Andre. Nej, bare skændes! Smeden. Næver må til; her båder ej ord. Solvejgs fader. Styr dig, mand! Helga. Vil de slå ham, moer? En gut. Lad os heller gøgle med alle hans løgne! En anden. Sparke ham af laget! En tredje. Spytte ham øjne! En fjerde (til smeden). Stikker du op, du? Smeden (kaster trøjen fra sig). Øget skal slagtes! Indflytterkonen (til Solvejg). Der kan du se hvor den tomsing agtes. Åse (kommer med en kæp hånden). Er sønnen min her? Nu skal han ha'e stryg! Nej, hvor inderligt jeg skal dænge ham! Smeden (brætter skjorteærmene op) Til slig en krop er påken for myg. Nogle. Smeden vil dænge ham! Andre. Flænge ham! Smeden (spytter hænderne og nikker til Åse). Hænge ham! Åse. Hvad? Hænge min Peer? Ja, prøv om tør; Åse og jeg, vi har tænder og klør! Hvor er han? (råber henover tunet.) Peer! Brudgommen (kommer løbende). Å, Guds død og plage! Kom, faer og moer, og –! Faderen. Hvad er ivejen? Brudgommen. Tænk, Peer Gynt –! Åse (skriger). Har de taget ham afdage? Brudgommen. Nej, Peer Gynt –! Se, opover hejen –! Mængden. Med bruden! Åse (lader kæppen synke). Det ubæst! Smeden (som himmelfalden). bratteste fjeldet klyver han, ja-Gud, på gedens vis! Brudgommen (grædende). Han bær' hende, moer, som en bær' en gris! Åse (truer op til ham). O, gid du faldt ned og –! (skriger angst.) Træd varsomt hældet! Hægstadbonden (kommer barhovedet og hvid af vrede). Jeg tager hans liv for det bruderov! Åse. Å, nej Gud straffe mig om får lov! ANDEN HANDLING. (En trang fjeldsti højt oppe. Det er tidlig morgen.) (Peer Gynt går ilsomt og uvilligt langs stien Ingrid, halvt brudepyntet, søger at holde ham tilbage.) Peer Gynt. Gå ifra mig! Ingrid (grædende). Efter dette! Hvor? Peer Gynt. Så langt du vil for mig. Ingrid (vrider hænderne). O, hvad svig! Peer Gynt. Unyttig trætte. Hver får gå sin egen vej. Ingrid. Brot og brot igen os binder! Peer Gynt. Djævlen stå alt, som minder! Djævlen stå alle kvinder, – uden en –! Ingrid. Hvem er den ene? Peer Gynt. Ikke dig. Ingrid. Hvem er det da? Peer Gynt. Gå! Gå did du kom ifra! Fort! Til faer din! Ingrid. Kære, vene –! Peer Gynt. Ti! Ingrid. Du kan umuligt mene, hvad du siger. Peer Gynt. Kan og vil. Ingrid. Lokke først, og så forskyde! Peer Gynt. Og hvad kår har du at byde? Ingrid. Hægstad gård og mere til. Peer Gynt. Har du salmebog klædet? Har du guldfaks over nakken? Skotter du nedover spredet? Holder du din moer stakken? Svar! Ingrid. Nej; men –? Peer Gynt. Gik du til presten nu ivår da? Ingrid. Nej, men Peer –? Peer Gynt. Har du blygsel over øjet? Kan du nægte, når jeg beer? Ingrid. Kors; jeg tror, hans vid er fløjet –! Peer Gynt. Blir der helg, når en dig ser? Svar! Ingrid. Nej, men Peer Gynt. Hvad er så resten! (vil gaa.) Ingrid (træder ivejen). Ved du, det er halsløs dåd, hvis du sviger? Peer Gynt. Får så være. Ingrid. Du kan vinde gods og ære, hvis du taer mig Peer Gynt. Har ej råd. Ingrid (brister gråd). O, du lokked –! Peer Gynt. Du var villig. Ingrid. Trøstløs var jeg! Peer Gynt. Jeg var yr. Ingrid (truende). Ja, men boden blir dig dyr! Peer Gynt. Dyrest bod får kaldes billig. Ingrid. Står du fast ved dit? Peer Gynt Som sten. Ingrid. Godt; så se da, hvem som vinder! (går nedover.) Peer Gynt (tier en stund; med et skriger han): Djævlen stå alt, som minder! Djævlen stå alle kvinder! Ingrid (drejer hovedet og råber hånligt op): Uden en! Peer Gynt. Ja; uden en. (de går hver sin vej.) (Ved et fjeldvand; det er blødt og myrlændt omkring. Et uvejr trækker op.) (Åse, fortvivlet, råber og ser sig om til alle sider. Solvejg har ondt for at holde skridt med hende. Indflytterfolkene og Helga et stykke bagefter.) Åse (fægter med armene og river sig håret). Alting er imod mig med vredens vælde! Himmel og vand og de stygge fjelde! Himlen vælter skodde for at forvilde ham! Det lumske vand vil ved livet skille ham! Fjeldene vil slå ham med skred og rap; og så menneskene! De er ude på drab! Nej-Gud om de skal! Jeg kan ikke miste ham! O, den bytting; at fanden skulde friste ham! (vender sig til Solvejg.) Ja, er det ikke rent utænkeligt, sligt? Han, som stødt for med løgn og digt; han, som bare munden var stærk; han, som aldrig har prøvet et dugeligt værk; han –! En kunde både græde og le! O, vi holdt sammen nød og ve. Ja, for du skal vide, manden min drak, for bygden rundt med dårskab og snak, ødte og trådte vor velstand under fod. Og imens sad jeg og Vesle-Peer hjemme. Vi vidste ikke bedre råd, end at glemme; for det falder mig så svært at stå rigtig imod. Det er så fælt at se skæbnen under øjne; og så vil en jo gerne ryste sorgerne af sig, og prøve som bedst at skyde tankerne fra sig. En bruger brændevin, en anden bruger løgne; å, ja! så brugte vi eventyr om prinser og trolde og alleslags dyr. Om bruderov med. Men hvem kunde tænkt, de fandens rægler skulde ham hængt? (forfærdet igen.) Hu, for et skrig! Det er nøkken eller draugen! Peer! Peer! Deroppe på haugen –! (løber opover en liden højde og ser over vandet. Indflytterfolkene kommer til.) Åse. Ikke spor at se! Manden (stille). Det er værst for ham. Åse (grædende). Ak, min Peer! Mit fortabte lam! Manden (nikker mildt). Ja, rigtig. Fortabt. Åse. Nej, snak ikke slig! Han er så glup. Der er ingen ham lig. Manden. Du dårlige kvinde! Åse. Å-ja, å-ja; jeg er dårlig; men gutten er bra'! Manden (altid dæmpet og med milde øjne). Hans sind er forhærdet; hans sjæl er tabt. Åse (angst). Nej, nej da! Så hård er Vorherre knapt! Manden. Tror du han kan for sin syndegæld sukke? Åse (ivrig). Nej, men han kan ride luften på bukke! Konen. Kors, er gal? Manden. Hvad siger I, moer? Åse. Ingen gerning er ham for stor. skal se, får han bare leve så længe Manden. Bedst var det, så ham galgen hænge. Åse (skriger). Kors Jesu navn! Manden. Under mestermands hænder tør ske, at hans sind sig til anger vender. Åse (fortumlet). Å, snakker mig snart svime! Vi må finde ham! Manden. Frelse hans sjæl. Åse. Og krop! Sidder han myren, må vi drage ham op; er han bergtagen, må vi efter ham kime. Manden. Hm! Her er fævej Åse. Gud lønne jer rigt, at hjælper mig tilrette! Manden. Det er kristenpligt. Åse. Tvi; da er de hedninger, alle de andre! Der var ikke en, som med vilde vandre Manden. De har kendt ham for godt. Åse. Han var dem for gild! (vrider hænderne.) Og tænk, og tænk, hans liv står på spil! Manden. Her er spor af mandefod. Åse. Her må vi lede! Manden. Under sæteren vor vil vi flokken sprede. (han og konen går foran.) Solvejg (til Åse). Fortæl mig lidt mere. Åse (tørrer øjnene). Om sønnen min? Solvejg. Ja; alting! Åse (smiler og knejser med nakken). Alting? Træt blev du da! Solvejg. Før blir træt af talen at føre, end jeg af at høre. (Lave træløse højder opunder fjeldvidden; tinder længere borte. Skyggerne falde lange; det er sent på dagen.) Peer Gynt (kommer fuldt sprang og standser bakken). Hele sognet er efter flok! De har væbnet sig både med rifle og stok. Fremst kan en høre Hægstadgubben tude. Nu spørges det vidt, at Peer Gynt er ude! Det er noget andet end at baske med en smed! Det er liv! En blir bjørn hvert et led. (slår om sig og springer ivejret.) Bryde, vælte, stemme fossen imod! Slå! Rykke furuen op med rod! Det er liv! Det kan både hærde og højne! Til helved med alle de vasne løgne! Tre sæterjenter (løber over bakkerne, skrigende og syngende). Trond Valfjeldet! Bård og Kåre! Troldpak! Vil sove armene vore? Peer Gynt. Hvem skriger efter? Jenterne. Efter trold! Efter trold! Første jente. Trond! Far med lempe! Anden jente. Bård! Far med vold! Tredje jente. sælet står alle koverne tomme! Første jente. Vold er lempe! Anden jente. Og lempe er vold! Tredje jente. Fattes der gutter, en leger med trold! Peer Gynt. Hvor er gutterne da? Alle tre (skoggerleende). De kan ikke komme! Første jente. Min kaldte mig både for kærest og frænke. Nu er han gift med en halvgammel enke. Anden jente. Min mødte en tatertøs nord lien. Nu traver de to på fantestien. Tredje jente. Min tog løsungen vor afdage. Nu står hans hoved og griner på en stage. Alle tre. Trond Valfjeldet! Bård og Kåre! Troldpak! Vil sove armene vore? Peer Gynt (står med et spring imellem dem). Jeg er tre hoders trold, og tre jenters gut! Jenterne. Er du slig karl, du? Peer Gynt. får dømme til slut! Første jente. Til sælet! Til sælet! Anden jente. Vi har mjød! Peer Gynt. Lad den flomme! Tredje jente. Denne lørdagsnat skal ingen kover stå tomme! Anden jente (kysser ham). Han gnistrer og sprutter som glohede jernet. Tredje jente (ligeså). Som barneøje fra svarteste tjernet. Peer Gynt (danser flokken). Hugen sturen og tanken kåd. øjet latter; halsen gråd! Jenterne (gør lange næser mod bergnuterne, skriger og synger). Trond Valfjeldet! Bård og Kåre! Troldpak! Fik sove armene vore? (de danser bortover højderne med Peer Gynt imellem sig.) (Mellem Ronderne. Solnedgang. Skinnende snetoppe rundt om.) Peer Gynt (kommer yr og forvildet). Slot over slot sig bygger! Hej, for en skinnende port! Stå! Vil du stå! Det rygger længer og længere bort! Hanen på fløjen løfter vingerne sine til flugt; alt blåner sig bort kløfter, og berget er låst og lukt. Hvad er det for stammer og rødder, som vokser af åsens spræk? Det er kæmper med hegrefødder! Nu dåner de også væk. Det vimrer, som regnbustrimer; det skær mig sind og syn. Hvad er det, som langvejs kimer? Hvad vægt på mit øjenbryn! Hu, hvor det værker panden. En brændende glohed ring –! Jeg kan ikke mindes, hvem fanden der bændte mig den omkring! (segner ned.) Flugt over Gendin-eggen. Digt og forbandet løgn! Opover bratteste væggen med bruden, og drukken et døgn; jaget af høg og af glenter, truet af trold og sligt, turet med galne jenter; løgn og forbandet digt! (stirrer længe opad.) Der sejler to brune ørne. Mod sør går de vilde gæs. Og her skal jeg traske og tørne mudder og søl tilknæs! (springer ivejret.) Jeg vil med! Jeg vil vaske mig ren de hvasseste vindes bad! Jeg vil højt! Jeg vil dukke mig ven det skinnende døbefad! Jeg vil ud over sæterbøen; jeg vil ride mig skær tilsinds; jeg vil fram over salte sjøen, og højt over Engellands prins! Ja, glan kun, unge jenter; min færd kommer ingen ved; det er ikke gavn at venter –! Jo, kanske jeg svipper derned. Hvad nu da? De brune ørne –? Jeg mener fanden dem tog! Der rejser sig gavlens hjørne; det højnes hver en krog; det vokser sig op af gruset; se, porten vidåben står! Ha, ha, nu kender jeg huset; det er farfars nybygte gård! Væk er de gamle klude; væk, gærdet, som stod for fald. Det glittrer fra hver en rude; der er lag den store sal. Ind da, Peer Gynt, til dommen; den lyder sang og klang: Peer Gynt, af stort est du kommen, og til stort skalst du vorde engang! (springer fremad, men render næsen mod et bergstykke, falder og blive liggende.) En lid med store susende løvtræer. Stjerner blinker gennem løvet; fugle synger trætoppene.) (En grønklædt kvinde går liden. Peer Gynt følger efter under alleslags forelskede fagter.) Den grønklædte (standser og vender sig). Er det sandt? Peer Gynt (skærer med fingeren over struben). Så sandt, som jeg heder Peer; så sandt, som du er en dejlig kvinde! Vil du ha'e mig? Du skal se, hvor fint jeg mig ter; du skal hverken træde væven eller spinde. Mad skal du få, så du er færdig at sprække. Aldrig skal jeg dig håret trække Den grønklædte. Ikke slå mig heller! Peer Gynt. Nej, var det ligt? Vi kongssønner slår ikke kvindfolk og sligt. Den grønklædte. Er du kongssøn? Peer Gynt. Ja. Den grønklædte. Jeg er Dovrekongens datter. Peer Gynt. Er du det? Se, se; det træffer jo godt. Den grønklædte. Inde Ronden har faer min sit slot. Peer Gynt. Da har moer min et større, såvidt jeg fatter. Den grønklædte. Kender du faer min? Han heder kong Brose. Peer Gynt. Kender du moer min? Hun heder dronning se. Den grønklædte. Når faer min er sindt, så sprækker fjelde. Peer Gynt. De raper, bare moer min taer på at skælde. Den grønklædte. Faer min kan spænde under højeste hvælven. Peer Gynt. Moer min kan ride gennem strideste elven. Den grønklædte. Har du anden klædning, end de fillerne der? Peer Gynt. Hå, du skulde se mine søndagsklæer! Den grønklædte. Jeg går til hverdags guld og silke. Peer Gynt. Det tykkes dog ligere stry og stilke. Den grønklædte. Ja, der er et, du må komme ihug; så er nu Rondefolkets skik og brug: tvefold laget er alt vort eje. Kommer du frem til min faders gård, tør det hænde sig let, at du er påveje til at tro, du styggeste stenrøsen står. Peer Gynt. Ja, er det ikke akkurat sligt hos os? Alt guldet vil tykkes dig rusk og bos? og kanske vil du tro, hver glittrende rude er en bylt af gamle hoser og klude. Den grønklædte. Svart tykkes hvidt, og stygt tykkes vent. Peer Gynt. Stort tykkes lidt, og skident tykkes rent. Den grønklædte (falder ham om halsen). Ja, Peer, så ser jeg, vi to passer sammen! Peer Gynt. Som benet og brogen; som håret og kammen. Den grønklædte (råber bort liden). Brudehest! Brudehest! Kom, brudehesten min! (en kæmpestor gris kommer løbende med en tougstump til grime og en gammel sæk til sadel. Peer Gynt svinger sig op og tager den grønklædte foran sig.) Peer Gynt. Hejsan! Vi skal stryge gennem Rondeporten ind! Rap dig, rap dig, min ganger god! Den grønklædte (kælen). Ak, nylig gik jeg så stur og mod –. Nej, en ved aldrig hvad der kan hændes! Peer Gynt (prygler grisen og traver afsted). På ridestellet skal storfolk kendes! (Dovregubbens kongshal. Stor forsamling af hoftrolde, tomte gubber og hougmænd. Dovregubben højsædet med krone og spir. Hans børn og <nærmeste slægtninge til begge sider. Peer Gynt står for ham. Stærk røre salen.) Hoftroldene. Slagt ham! Kristenmands søn har dåret Dovregubbens veneste mø! En troldunge. Må jeg skære ham fingren? En anden troldunge. Må jeg rive ham håret? En troldjomfru. Hu, hej, lad mig bide ham låret! Troldheks (med en slev). Skal han lages til sod og sø? En anden troldheks (med retterkniv). Skal han steges på spid eller brunes gryde? Dovregubben. Isvand blodet! (vinker sine fortrolige nærmere til sig.) Lad os ikke skryde. Vi er gået tilagters de senere år; vi ved ikke mer om det ramler eller står, og folkehjælp skal en ikke fra sig skyde. Desuden er gutten fast uden lyde, og stærkbygget med, såvidt jeg ser. (til Peer Gynt.) Altså, det er min datter, du kræver? Peer Gynt. Din datter og riget medgift, ja. Dovregubben. Det halve får du, imens jeg lever, og det andet halve, når jeg engang falder fra. Peer Gynt. Det er jeg nøjd med. Dovregubben. Ja, stop, min gut; du har også nogle tilsagn at give. Brydes et af dem, er hele pagten brudt, og du slipper ikke herfra ilive. For det første må du love, at du aldrig ændser hvad der ligger udenfor Rondernes grænser; dag skal du sky, og dåd og hver lysbar plet. Peer Gynt. Får jeg kaldes for konge, så holdes det let. Dovregubben. Dernæst, nu vil jeg kløgt dig prøve (rejser sig sædet.) Det ældste hoftrold (til Peer Gynt). Lad se, om du har en visdomstand, som kan Dovregubbens gådenødd kløve! Dovregubben. Hvad er forskellen mellem trold og mand? Peer Gynt. Der er ingen forskel, så vidt jeg ser. Stortrold vil stege og småtrold vil klore; ligeså hos os, hvis bare de turde. Dovregubben. Sandt nok; vi er ens det og mer. Men morgen er morgen og kveld er kveld, så forskel blir der nu lige vel. Nu skal du høre hvad det er for noget: Derude, under det skinnende hvælv, mellem mænd det heder: «Mand, vær dig selv!» Herinde hos os mellem troldenes flok det heder: «Trold vær dig selv nok!» Hoftroldet (til Peer Gynt). Øjner du dybden? Peer Gynt. Det tykkes mig tåget. Dovregubben. «Nok», min søn, det kløvende, stærke ord må stå dit våbenmærke. Peer Gynt (river sig bag øret). Nej, men Dovregubben. Det må, skal du her vorde herre! Peer Gynt. Ja, skidt; lad gå; det er jo ikke værre Dovregubben. Dernæst må du kaste dine kristenmands-klæder; thi det skal du vide til vort Dovres hæder: her er alting fjeldvirket, ingenting fra dalen, undtagen silkesløjfen yderst på halen. Peer Gynt (vred). Jeg har ingen hale! Dovregubben. Så kanst du få. Hoftrold, bind ham min søndagshale på. Peer Gynt. Nej, om du får! Vil gøre mig til nar? Dovregubben. Bejl aldrig til datter min med bagen bar. Peer Gynt. Gøre mennesker til dyr! Dovregubben. Min søn, du fejler; jeg gør dig bare til en høvelig bejler. Du skal få en brandgul sløjfe at bære, og det gælder her for den højeste ære. Peer Gynt (betænksomt). Der siges jo, mennesket er kun et fnug. Og lidt får en lempes efter skik og brug. Bind væk! Dovregubben. Du est en medgørlig fyr. Hoftroldet. Prøv nu, hvor fint du kan svanse og svinge! Peer Gynt (arrig). Hå, vil endnu til mere mig tvinge? kræver også min kristenmands-tro? Dovregubben. Nej, den kan du gerne beholde ro. Troen går frit; den lægges ingen told på; det er skorpen og snittet en skal kende et trold på. Bare vi er ens lader og klædsel, kan du gerne kalde tro, hvad vi kalder rædsel Peer Gynt. Du er dog, de mange vilkår tiltrods, mere rimelig karl, end en skulde frygte. Dovregubben. Min søn, vi trolde er bedre end vort rygte; det er også en forskel mellem jer og os. Dog, endt er gildets alvorlige del; nu vil vi ører og øjne fryde. Spillemø, frem! Lad Dovreharpen lyde! Dansemø, frem! Træd Dovrehallens fjæl! (Spil og dans.) Hoftroldet. Hvad tykkes dig? Peer Gynt. Tykkes? Hm! Dovregubben. Tal uden frygt. Hvad ser du? Peer Gynt. Noget ustyggelig stygt. Med kloven slår en bjeldeko et tarmestrængt spil. stuthoser tripper en purke dertil. Hoftroldene. Æd ham! Dovregubben. Husk, han har menneskesanser! Troldjomfruer. Hu, riv af ham både øre og øje! Den grønklædte (grædende). Huhu! Sligt må vi høre og døje, når jeg og søster min spiller og danser! Peer Gynt. Åhå; var det dig? Lidt spøg gildet, det ved du, er aldrig så ilde ment. Den grønklædte Tør du bande på det? Peer Gynt. Både dansen og spillet var, katten klore mig, rigtig pent. Dovregubben. min søn, nu må du kur mod denne hersens menneskenatur. Peer Gynt. Hvad vil du gøre? Dovregubben. venstre øjet jeg risper dig lidt, så ser du skævt; men alt det du ser, tykkes gildt og gævt. Så skærer jeg ud den højre ruden Peer Gynt. Er du drukken? Dovregubben (lægger nogle skarpe redskaber på bordet). Her ser du glasmestertøjet. Spjeld skal du få, som den olme studen. Da vil du skønne, hun er dejlig, bruden, og aldrig vil synet dit kverves, som før, af trippende purker og bjeldekør Peer Gynt. Det er galmands snak! Det ældste hoftrold. Det er Dovregubbens tale; han er den vise og du den gale! Dovregubben. Tænk efter, hvor megen fortræd og plage du kan fri dig for mellem år og dage. Kom dog ihug, at synet er kilden til grådens argende beske lud. Peer Gynt. Sandt nok; og der står huspostillen: forarger dig øjet, så slå det ud. Hør! Sig mig, når heles så synet igjen til menneskesyn? Dovregubben. Ingensinde, min ven. Peer Gynt. Nå, så! Ja, så siger jeg tak for mig. Dovregubben. Hvad vil du udenfor? Peer Gynt. Gå min vej. Dovregubben. Nej, stop! Det er letvindt at slippe herind! men udad går ikke Dovregubbens grind. Peer Gynt. Du vil da ikke tvinge mig voldeligt? Dovregubben. Hør nu, og vær fornuftig, prins Peer! Du har gaver for troldskab. Ikke sandt, han ter sig allerede nu så temmelig troldeligt? Og trold vil du være? Peer Gynt. Ja-Gud vil jeg så. For en brud og et velskøttet rige på købet kan jeg finde mig at noget går løbet. Men alting verden er der måde på. Halen har jeg taget, det er ganske sandt; men jeg kan vel få løst, hvad det hoftrold bandt; brogen har jeg kastet; den var gammel og lappet; men jeg kan vel igen få den på mig knappet. Jeg skal gerne sværge på, en ko er en mø; en ed kan en altid jo æde sig; men det, at vide, at en aldrig kan fri sig, at en ikke som et skikkeligt menneske kan dø, at gå som et bergtrold alle sine dage, dette her, at en aldrig kan træde tilbage, som der står bogen, det lægger du vind på; men det er noget, som jeg aldrig går ind på. Dovregubben. Nu bliver jeg, sandt for udyden, vred; og da er jeg ikke til at gantes med. Du dagblakke pilt! Ved du hvem jeg er? Først så kommer du min datter for nær Peer Gynt. Det er løgn din hals! Dovregubben. Du må hende ægte. Peer Gynt. Tør du sige mig på, at –? Dovregubben. Hvad? Kan du nægte, hun var din attrå og din begær? Peer Gynt (blæser). Ikke andet? Hvem fanden hænger sig sligt? Dovregubben. Mennesket blir sig dog altid ligt. Ånden bekender alle med kæverne; dog agtes kun det, som kan fakkes med næverne. Så du mener, at attråen intet gælder? Vent; du skal snart få syn for sagn Peer Gynt. Du fisker mig ikke med løgnens agn! Den grønklædte. Min Peer, du er faer før året hælder. Peer Gynt. Luk op; jeg skal ud. Dovregubben. et bukkeskind får du ungen efter dig. Peer Gynt (tørrer sveden af sig). Gid jeg var vågnet! Dovregubben. Skal han skikkes til kongsgården? Peer Gynt. Skik ham på sognet! Dovregubben. Godt, prins Peer; den sagen blir din. Men den ting er sikker, at gjort er gjort, item at din afkom vil vokse; sligt blandingskræ vokser urimelig fort Peer Gynt. Gubbe, vær nu ikke strid som en okse! Vær rimelig, jomfru! Tag mod forlig. Du skal vide, jeg er hverken prins eller rig; og enten du så vil måle eller veje mig, kan du tro du vinder ikke stort ved at eje mig. (Den grønklædte får ondt og bæres ud af troldpiger.) Dovregubben (ser en stund på ham med høj foragt; derpå siger han): Hiv ham knas mod bergvæggen børn! Troldungerne. Å, faer, må vi først lege hubro og ørn! Ulvelegen! Gråmus og gloøjet kat! Dovregubben. Ja, men fort. Jeg er arrig og søvnig. Godnat! (går.) Peer Gynt (jaget af troldungerne). Slip mig, djævelstøj! (vil op gennem skorstenspiben.) Troldungerne. Tomtegubber! Nisser! bid ham bag! Peer Gynt. Au! (vil ned gennem kælderlemmen.) Troldungerne. Stæng alle ridser! Hoftroldet. Hvor de morer sig, de små! Peer Gynt (kæmpende med en liden troldunge, som har bidt sig fast hans øre). Vil du slippe, dit skarn! Hoftroldet (slår ham over fingrene). Tag varsomt, slyngel, på et kongeligt barn! Peer Gynt. Et rottehul –! (løber derhen.) Troldungerne. Nissebroer! Det må du spærre! Peer Gynt. Den gamle var fæl; men de unge er værre! Troldungerne. Flæng ham! Peer Gynt. Ak; den der var liden, som en mus! (løber om.) Troldungerne (myldrer omkring ham). Stæng gærde! Stæng gærde! Peer Gynt (grædende). Ak; var jeg en lus! (falder om.) Troldungerne. Nu synet på ham! Peer Gynt (begravet trolddyngen). Hjælp, moer, jeg dør! (Kirkeklokker ringer langt borte.) Troldungerne. Bjelder fjeldet! Det er svartekjolens kør! (Troldene flygter under bulder og hylende skrig. Hallen styrter sammen; alt forsvinder.) (Bælmørke.) (Peer Gynt høres at hugge og slå omkring sig med en stor gren.) Peer Gynt. Giv svar! Hvem er du? (En stemme mørket.) Mig selv. Peer Gynt. Af vejen! Stemmen. Gå udenom, Peer! Den er stor nok, hejen. Peer Gynt (vil igennem på et andet sted, men støder imod). Hvem er du? Stemmen. Mig selv. Kan du sige det samme? Peer Gynt. Jeg kan sige hvad jeg vil; og mit sverd kan ramme! Agt dig! Hu, hej, nu falder det knusende! Kong Saul slog hundred; Peer Gynt slog tusende! (slår og hugger.) Hvem er du? Stemmen. Mig selv. Peer Gynt. Det dumme svar kan du gemme; det gør ikke sagen klar. Hvad er du? Stemmen. Den store Bøjgen. Peer Gynt. Nå, så! Før var gåden svart; nu tykkes den grå. Af vejen, Bøjg! Stemmen. Gå udenom, Peer! Peer Gynt. Igennem! (slår og hugger.) Han faldt! (vil frem, men støder imod.) Hå, hå! Er her fler? Stemmen. Bøjgen, Peer Gynt! En eneste en. Det er Bøjgen, som er sårløs, og Bøjgen, som fik mén. Det er Bøjgen, som er død, og Bøjgen, som lever. Peer Gynt (kaster grenen). Værget er troldsmurt; men jeg har næver! (slår sig igennem.) Stemmen. Ja, lid på næverne; lid på kroppen. Hi-hi, Peer Gynt, så rækker du toppen. Peer Gynt (kommer igen). Atter og fram, det er lige langt; ud og ind, det er lige trangt! Der er han! Og der! Og rundt om svingen! Ret som jeg er ude, står jeg midt ringen. Nævn dig! Lad mig se dig! Hvad er du for noget? Stemmen. Bøjgen. Peer Gynt (famler omkring). Ikke dødt. Ikke levende. Slimet; tåget. Ingen skikkelse heller! Det er som at tørne en dynge af knurrende halvvågne bjørne! (skriger.) Slå fra dig! Stemmen. Bøjgen er ikke gal. Peer Gynt. Slå! Stemmen. Bøjgen slår ikke. Peer Gynt. Kæmp! Du skal! Stemmen. Den store Bøjgen vinder uden at kæmpe. Peer Gynt. Var her bare en nisse, som kunde mig prikke! Var her bare så meget, som et årsgammelt trold! Bare noget at slås med. Men det er her ikke. Nu snorker han! Bøjg! Stemmen. Hvad godt? Peer Gynt. Brug vold! Stemmen. Den store Bøjgen vinder alting med lempe. Peer Gynt (bider sig arme og hænder). Klør og flængende tænder kødet! Jeg må kende dryppet af mit eget blod. (der høres som vingeslag af store fugle.) Fugleskrig. Kommer han, Bøjg? Stemmen mørket. Ja; fod for fod. Fugleskrig. Alle systre langt borte! Flyv frem til mødet! Peer Gynt. Skal du berge mig, jente, så gør det snart! Glan ikke ned for dig, lud og bøjet. Spændebogen! Kyl ham den bent øjet! Fugleskrig. Han vimrer! Stemmen. Vi har ham. Fugleskrig. Systre! Skyd fart! Peer Gynt. For dyrt, at købe sig livet til for slig en times tærende spil. (synker sammen.) Fuglene. Bøjg, der stupte han! Tag ham! Tag ham! (Klokkeringning og Salmesang høres langt borte Bøjgen (svinder ind til intet og siger et gisp). Han var for stærk. Der stod kvinder bag ham. (Solopgang. På fjeldet udenfor Åses sæterstue. Døren er stængt; alting øde og stille.) (Peer Gynt ligger sovende udenfor sætervæggen.) Peer Gynt (vågner, ser sig om med et sløvt og trægt øjekast. Han spytter). Den, som havde sig en ramsaltet sild! (spytter igen, det samme ser han Helga, der kommer med en nistebomme.) Hå, unge, er du her? Hvad er det, du vil? Helga. Det er Solvejg Peer Gynt (springer op). Hvor er hun? Helga. Bag sætervæggen. Solvejg (skjult). Kommer du nær, så sætter jeg på sprang! Peer Gynt (standser). Kanske du er ræd, jeg skal ta'e dig fang? Solvejg. Skam dig! Peer Gynt. Ved du, hvor jeg var inat? Dovregubbens datter er efter mig, som klæggen. Solvejg. Da var det vel, der blev ringet med klokker. Peer Gynt. Peer Gynt er ikke den gut, de lokker. Hvad siger du? Helga (grædende). Å, hun taer benene fat! (løber efter.) Vent! Peer Gynt (griber hende armen). Se her, hvad jeg har lommen! En sølvknap, unge! Den skal du få, bare snak godt for mig! Helga. Slip; lad mig gå! Peer Gynt. Der har du den. Helga. Slip; der står nistebommen! Peer Gynt. Gud nåde dig, hvis du ej –! Helga. Uf, du skræmmer mig! Peer Gynt (spag; slipper hende). Nej, jeg mente: bed, at hun ikke glemmer mig! (Helga løber.) TREDJE HANDLING. (Udenfor en nybyggerhytte skogen. Rensdyrhorn over døren. Sneen ligger høj. Det er mørkningen.) (Peer Gynt står udenfor døren og slår en stor trælås fast.) Peer Gynt (ler imellemstunder). Lås må der være; lås, som kan binde døren for troldtøj, og mand og kvinde. Lås må der være; lås, som kan lukke for alle de arrige nissebukke. De kommer med mørket; de klapper og banker: luk op, Peer Gynt, vi er snygge, som tanker! Under sengen vi pusler, asken vi rager, gennem piben vi rusler som gloende drager. Hi-hi! Peer Gynt; tror du spiger og planker kan stænge for arrige nissebuktanker? (Solvejg kommer på skier fremover moen; hun har et kastetørklæde over hovedet og et knytte hånden.) Solvejg. Gud signe dit arbejd. Du får ikke vrage mig. Budsendt jeg kommer, og så får du tage mig. Peer Gynt. Solvejg! Det er ikke –! Jo, det er! Og du blir ikke ræd for at komme så nær! Solvejg. Bud har du skikket med Helga lille; flere kom efter med vind og stille. Bud bar din moer alt hun fortalte, bud, som yngled, da drømmene dalte. Nætterne tunge og dagene tomme bar mig det bud, at nu fik jeg komme. Det blev som livet var sluknet dernede; jeg kunde ikke hjertefyldt le eller græde. Jeg vidste ikke trygt, hvad sind du åtte; jeg vidste kun trygt hvad jeg skulde og måtte. Peer Gynt. Men faer din? Solvejg. På hele Guds vide jord har jeg ingen at kalde for faer eller moer. Jeg har løst mig fra alle. Peer Gynt. Solvejg, du vene, for at komme til mig? Solvejg. Ja, til dig alene; du får være mig alt, både ven og trøster. (i gråd.) Værst var det at slippe min lille syster; men endda værre at skilles fra faer; men værst ifra den, som ved brystet mig bar; nej, Gud forlade mig, værst får jeg kalde den sorg at skilles fra dem alle, alle! Peer Gynt. Og kender du dommen, som blev læst ivår? Den skiller mig både ved arv og gård. Solvejg. Mener du vel at for arv og eje jeg skilte mig fra alle de kæres veje? Peer Gynt. Og ved du forliget? Udenfor skogen tør de fakke mig frit, om jeg træffes af nogen. Solvejg. På skier har jeg rendt; jeg har spurgt mig frem; de fritted, hvor jeg skulde; jeg svarte: jeg skal hjem. Peer Gynt. Så væk med både spiger og planker! Nu trænges ingen stængsel mod nissebuktanker. Tør du gå ind for at leve med skytten, så ved jeg der kommer vigsel over hytten. Solvejg! Lad mig se på dig! Ikke for nær! Bare se på dig! Nej, hvor du er lys og skær! Lad mig løfte dig! Nej, hvor du er fin og let! Får jeg bære dig, Solvejg, blir jeg aldrig træt! Jeg skal ikke smudse dig. Med strakte arme skal jeg holde dig ud fra mig, du vene og varme! Nej, hvem skulde tænkt, at jeg kunde dig drage –; å, men jeg har længtes både nætter og dage. Her skal du se, jeg har tømret og bygt; det skal ned igen, du; her er ringt og stygt Solvejg. Ringt eller gildt, her er efter mit sind. Så let kan en puste mod den strygende vind. Dernede var det klummert; en kendte sig klemt; det er halvvejs det, som har fra bygden mig skræmt. Men her, hvor en hører furuen suse, for en stilhed og sang! her er jeg tilhuse. Peer Gynt. Og ved du det visst? For alle dine dage? Solvejg. Den vej, jeg har trådt, bær aldrig tilbage. Peer Gynt. Så har jeg dig! Ind! Lad mig se dig stuen! Gå ind! Jeg skal hente tyri til gruen; lunt skal det varme og bjart skal det lyse, blødt skal du sidde og aldrig skal du fryse. (han lukker op; Solvejg går ind. Han står en stund stille, da ler han højt af glæde og springer ivejret.) Peer Gynt. Min kongsdatter! Nu er hun funden og vunden! Hej!! Nu skal kongsgården tømres fra grunden! (han griber øksen og går bortover; idetsamme træder en gammel agtig kvinde en fillet grøn stak ud af holtet; en styg unge med en ølbolle hånden halter efter og holder hende skørtet.) Kvinden. Godkveld, Peer Rapfod! Peer Gynt. Hvad godt? Hvem der? Kvinden. Gamle venner, Peer Gynt! Min stue ligger nær. Vi er grandfolk. Peer Gynt. Så? Det er mer, end jeg ved. Kvinden. Alt som hytten din bygtes, bygte min sig med. Peer Gynt (vil gå). Jeg har hast værk Kvinden. Det har du altid, gut; men jeg trasker nu efter og råker dig tilslut. Peer Gynt. mistaer jer, moer! Kvinden. Jeg har før så gjort; jeg gjorde så dengang du lovte så stort. Peer Gynt. Jeg lovte –? Hvad fanden er det for snak? Kvinden. Har du glemt den kveld, du hos faer min drak? Har du glemt –? Peer Gynt. Jeg har glemt, hvad jeg aldrig har vidst, Hvad rører du om? Når mødtes vi sidst? Kvinden. Vi mødtes sidst, da vi mødtes først. (til ungen.) Byd faer din drikke; jeg mener han er tørst. Peer Gynt. Faer? Er du drukken? Kalder du ham –? Kvinden. Du kan da vel kende grisen på skindet! Har du øjne? Kan du ikke se, han er lam på skanken, som du er lam på sindet? Peer Gynt. Vil du bilde mig ind –? Kvinden. Vil du vringle dig bort Peer Gynt. Denne langbente ungen –! Kvinden. Han er vokset fort. Peer Gynt. Tør du, dit troldtryne, lægge mig ud –? Kvinden. Hør nu, Peer Gynt; du er grov som en stud! (grædende.) Hvad kan jeg for, at jeg ikke er vakker, som dengang du lokked mig lider og bakker? høst, da jeg fødte, holdt fanden om min ryg, og så er det rimeligt nok en blir styg. Men dersom du vil se mig så ven, som før, skal du bare vise jenten derinde på dør, jage hende ud af sindet og synet; gør så, kære vennen min, så mister jeg trynet! Peer Gynt. Vig fra mig, din troldheks! Kvinden. Ja, se, om jeg gør! Peer Gynt. Jeg skal slå dig skallen –! Kvinden. Ja; prøv, om du tør? Ho-ho, Peer Gynt, jeg kan stå for slag! Jeg kommer igen hver evige dag. Jeg glytter på døren, ser ind til jer begge. Sidder du med jenten på bænkefjæl, blir du kælen, Peer Gynt, vil du lege og dægge, sætter jeg mig hos og kræver min del. Hun og jeg vi skal bytte og skifte dig. Far vel, kære gutten min, imorgen kan du gifte dig! Peer Gynt. Din helvedes mare! Kvinden. Men det er s'gu sandt! Ungen får du fostre, din fodlette fant! Vesle-fanden, vil du til faer din? Ungen (spytter på ham). Tvi! Jeg skal hugge dig med øksen; bare bi, bare bi! Kvinden (kysser ungen). nej, for hoved, der sidder på den krop! Du blir faer din op af dage når du engang vokser op! Peer Gynt (stamper). Gid var så langt –! Kvinden. Som vi nu er nær? Peer Gynt (knuger hænderne). Og alt dette –! Kvinden. Bare for tanker og begær! Det er synd dig, Peer! Peer Gynt. Værst for en anden! Solvejg, mit reneste, skæreste guld! Kvinden. ja; det svier til de skyldfri, sa'e fanden, moer hans gav ham hug, for faer hans var fuld! (hun trasker ind holtet med ungen, som kaster ølbollen efter ham.) Peer Gynt (efter en lang taushed). Gå udenom, sa'e Bøjgen. En får så her. Der faldt kongsgården min med bråk og rammel! Det slog mur om hende, jeg var så nær; her blev stygt med et, og min glæde blev gammel. Udenom, gut! Der finds ikke vej tvers igennem dette til hende fra dig. Tvers igennem? Hm, der skulde dog findes. Der står noget om anger, hvis ret jeg mindes. Men hvad? Hvad står der? Jeg har ikke bogen, har glemt det meste, og her er ikke nogen retledning at få vilde skogen. Anger? Så skulde der kanske gå år, før jeg vandt mig igennem. Det liv blev magert. Slå sønder, hvad skært er, og vent og fagert, og klinke det ihob af stumper og skår? Sligt går med en fele, men ikke med en klokke. Der, det skal grønnes, får en ikke tråkke. Men det var jo en løgn med det heksetryne! Nu er alt det styggetøj ude af syne. Ja; ude af syne, men ikke af sind. Smygende tanker vil følge mig ind. Ingrid! Og de tre, som på hougene sprang! Vil de også være med? Med skrat og harme kræve, som hun, at krystes fang, løftes varligt og vent på strakte arme? Udenom, gut; var armen så lang, som furuens lægg eller granens stang, jeg mener, jeg løfted hende endda for nær, til at sætte hende fra mig, menløs og skær. Jeg får udenom dette på sæt og vis, så det hverken blir vinding eller forlis. En får skyde sligt fra sig og få det glemt (går nogle skridt mod hytten, men standser igen.) Gå ind efter dette? Så styg og skæmt? Gå ind med alt det troldskab følge? Tale, og dog tie; skrifte, og dog dølge –? (kaster øksen fra sig.) Det er helgedagskveld. At stævne til møde, slig, som jeg nu er, var kirkebrøde. Solvejg (i døren). Kommer du? Peer Gynt (halvhøjt). Udenom! Solvejg. Hvad? Peer Gynt. Du får vente. Her er mørkt, og jeg har noget tungt at hente. Solvejg. Bi; jeg skal hjælpe; vi byrden skal dele. Peer Gynt. Nej, stå der du står! Jeg får bære det hele. Solvejg. Men ikke for langt, du! Peer Gynt. Vær tålsom, jente; langt eller kort, du får vente. Solvejg (nikker efter ham). Ja, vente! (Peer Gynt går bortover skogstien. Solvejg bliver stående den åbne halvdør.) (Åses stue. Aften. En stok-ild brænder og lyser på skorstenen. Katten på en stol ved sengefoden.) (Åse ligger sengen og famler urolig omkring på spredet.) Åse. Nej, Herregud, kommer han ikke? Det dryger så inderlig langt. Jeg har ikke bud at skikke; og sige ham har jeg så mangt. Her er ikke stunder at miste! Så bråt! Hvem skulde det tænkt! Å, dersom bare jeg vidste jeg ikke har holdt ham for strængt! Peer Gynt (kommer). Godkveld! Åse. Vorherre dig glæde! Så kom du da, kære min gut! Men hvor tør du færdes hernede? Her er jo dit liv forbrudt. Peer Gynt. Å, livet får være det samme Jeg måtte nu se herned. Åse. Ja, nu står Kari tilskamme; og jeg kan gå bort fred! Peer Gynt. Gå bort? Hvad er det du snakker? Hvor er det du agter dig hen? Åse. Ak, Peer, det mod enden lakker; jeg har ikke langt igen. Peer Gynt (vrider på sig og går opover gulvet). Se så! Fra det tunge jeg render; jeg mente, jeg her var fri –! Er du kold på fødder og hænder? Åse. Ja, Peer; det er snart forbi. Når du ser mine øjne briste, må du lukke dem varligt til. Og så får du sørge for kiste; men, kære, lad den bli gild. nej, det er sandt Peer Gynt. Ti stille! Tidsnok at tænke på sligt. Ase. Ja ja. (ser uroligt om stuen.) Her ser du det lille de levned. Det er dem ligt. Peer Gynt (med et vrid). Nu igen! (hårdt.) Jeg ved, jeg har skylden. Hvad gavner, jeg mindes derom? Åse. Du! Nej, den fordømte fylden, fra den var det ulykken kom! Kære gutten min, du var jo drukken; da ved en ej selv hvad en gør; og så havde du redet på bukken; det var rimeligt nok, du var yr! Peer Gynt. Ja, ja; lad den ræglen fare. Lad fare den hele sag. Hvad tungt er, det vil vi spare til siden en anden dag. (sætter sig paa sengekanten.) Nu, moer, vil vi sammen snakke; men bare om løst og fast, og glemme det vrange og skakke, og alt, som er sårt og hvast. Nej, se da; den gamle katten; så den er ilive endnu? Åse. Den bær sig så stygt om natten; du ved, hvad det varsler, du! Peer Gynt (afbøjende). Hvad er her for nyt bygden? Åse (smilende). De siger, her findes etsteds en jente, som stunder mod højden Peer Gynt (hurtigt). Mads Moen, slår han sig tilfreds? Åse. De siger, hun har ikke øre for begge de gamles gråd. Du skulde dog indom høre; du, Peer, vidste kanske råd Peer Gynt. Men smeden, hvor er han havnet? Åse. ti med den skidne smed. Jeg vil heller sige dig navnet på hende, jenten, du ved Peer Gynt. Nej, nu vil vi sammen snakke, men bare om løst og fast, og glemme det vrange og skakke, og alt, som er sårt og hvast. Er du tørst? Skal jeg hente dig drikke? Kan du strække dig? Sengen er stut. Lad mig se; ja, mener jeg ikke det er sengen, jeg lå som gut? Kan du mindes, hvor tidt om kvelden du sad for min sengestok og bredte over mig fellen, og sang både stev og lok? Åse. Ja, minds du! Så legte vi slæde, når faer din langfart for. Fellen var karmesprede og gulvet en islagt fjord. Peer Gynt. Ja, men det allerbedste, moer, kan du minds det med? det var dog de glupe heste. Åse. Ja, mener du ikke jeg ved –? Det var Karis kat vi fik låne; den sad på en kubbestol Peer Gynt. Til slottet vestenfor måne og slottet østenfor sol, til Soria-Moria-slottet, gik vejen både højt og lavt. En kæp, som vi fandt kottet, du brugte til svøbeskaft. Åse. Der fremme dumpen jeg knejste Peer Gynt. Jo, jo; du gav tømmen løs, og vendte dig, jævnt som vi rejste, og spurgte mig om jeg frøs. Gud signe dig, gamle styggen, du var dog en kærlig sjæl –! Hvad ynker du for? Åse. For ryggen; det volder den hårde fjæl. Peer Gynt. Stræk dig; jeg skal dig støtte. Se så; nu ligger du blødt. Åse (urolig). Nej, Peer, jeg vil flytte! Peer Gynt. Flytte? Åse. Ja, flytte; så ønsker jeg stødt. Peer Gynt. Du snakker! Bred over dig fellen. Lad mig sidde på sengestok. Se så; nu korter vi kvelden både med stev og lok. Åse. Hent heller postillen kottet: jeg er så urolig tilsinds. Peer Gynt. Soria-Moria-slottet er der gilde hos konge og prins. Hvil dig på slædepuden; jeg kører dig did over mo Åse. Men, snille Peer, er jeg buden? Peer Gynt. Ja, det er vi begge to. (kaster en snor om stolen, hvor katten ligger, tager en kæp hånden og sætter sig foran på sengefoden.) Hyp! Vil du rappe dig, Svarten! Moer, du fryser vel ej? Jo-jo; det kendes på farten, når Grane lægger ivej! Åse. Kære Peer, hvad er det som ringer –? Peer Gynt. De blanke dumbjelder, moer! Åse. Hu, nej da, hvor hult det klinger! Peer Gynt. Nu kører vi over en fjord. Åse. Jeg er ræd! Hvad er det, som bruser og sukker så underligt vildt? Peer Gynt. Det er granene, moer, som suser på moen. Sid bare stilt. Åse. Det gnistrer og blinker langt borte. Hvor kommer den lysningen fra? Peer Gynt. Fra slottets ruder og porte. Kan du høre, de danser? Ase. Ja. Peer Gynt. Udenfor står Sankt Peder og byder dig stige ind. Åse. Hilser han? Peer Gynt. Ja, med hæder, og skænker den sødeste vin. Åse. Vin! Har han også kager? Peer Gynt. Ja da! Et smækfuldt fad. Og salig provstinden lager dig kaffe og eftermad. Åse. Å, kors; kommer vi to sammen? Peer Gynt. Så tidt og så jævnt du vil. Åse. nej da, Peer, for en gammen du kører mig, stakkar, til! Peer Gynt (smækker med pisken). Hyp; vil du rappe dig, Svarten! Åse. Kære Peer, du kører vel ret? Peer Gynt (smækker igen). Her er brede vejen. Åse. Den farten, den gør mig så låk og træt. Peer Gynt. Der ser jeg slottet sig højne; om lidt så er kjørslen slut. Åse. Jeg vil ligge og lukke øjne og lide på dig, min gut! Peer Gynt. Rap dig, Grane, min traver! slottet er stimlen stor; mod porten de myldrer og kaver. Nu kommer Peer Gynt med sin moer! Hvad siger du, herr Sankt Peder? Får ikke moer slippe ind? Jeg mener du længe leder, før du finder så ærligt et skind. Om mig vil jeg ikke snakke; jeg kan vende ved slottets port. Vil skænke mig, taer jeg tiltakke; hvis ej, går jeg lige-nøjd bort. Jeg har digtet så mangen skrøne, som fanden på prækestol, og skældt min moer for en høne, fordi hun kagled og gol. Men hende skal agte og hædre og gøre det rigtig tillags; her kommer ikke nogen bedre fra bygderne nutildags. Ho-ho; der har vi Gud Fader! Sankt Peder, nu får du dit! (med dyb stemme.) «Hold op med de køgemester-lader; moer Åse skal slippe frit!» (ler højt og vender sig om til moderen.) Ja, var det ikke det, jeg vidste? Nu blev der en anden dans! (angst.) Hvorfor ser du, som øjet skulde briste? Moer! Er du fra samling og sans –? (går op til hovedgerdet.) Du skal ikke ligge og glane –! Snak, moer; det er mig, din gut! (føler varsomt på hendes pande og hænder; derpå kaster han snoren bort på stolen og siger dæmpet:) Ja så! Du kan hvile dig, Grane; for ret nu er rejsen slut. (lukker hendes øjne og bøjer sig over hende.) Hav tak for alle dine dage, for bank og for barne-bys! Men nu får du takke tilbage (trykker kinden mod hendes mund.) Se så; det var tak for skyds. Husmandskonen (kommer). Hvad? Peer! Nå, så er vi over den tungeste sorg og nød! Herregud, hvor godt hun sover – eller er hun –? Peer Gynt. Hys; hun er død. (Kari græder ved liget. Peer Gynt går længe omkring stuen; endelig standser han ved sengen.)※ Peer Gynt. Få moer med ære begravet. Jeg får friste at fare herfra. Konen. Skal du langvejs fare? Peer Gynt. Mod havet. Konen. Så langt! Peer Gynt. Og længer endda. (han går.) FJERDE HANDLING. (På sydvestkysten af Marokko. Palmeskov. Dækket middagsbord, solsejl og sivmatter. Længere inde lunden hængende køjer. Udenfor land ligger en dampyacht med nork og amerikansk flag. Ved stranden en jolle. Det er henimod solnedgang.) (Peer Gynt, en smuk middelaldrende herre elegant rejsedragt, med guldlorgnet på brystet, præsiderer som vært for bordenden. Master Cotton, Monsieur Ballon samt herrerne v. Eberkopf og Trum peterstråle ifærd med at slutte måltidet.) Peer Gynt. Drik, mine herrer! Er man skabt til nydelse, så skal man nyde. Der står jo skrevet: tabt er tabt, og væk er væk –. Hvad må jeg byde? Trumpeterstråle. Du er superb som vært, broer Gynt! Peer Gynt. Jeg deler æren med min mynt, med kok og stewart Master Cotton. Very well; en skål for alle fires held! Monsieur Ballon. Monseiur, De har en gout, en ton, som nutildags kun sjelden findes hos mænd, der lever en garçon, et visst, jeg ved ej hvad v. Eberkopf. Et vift, et skær af frigjort åndsbetragtning og verdensborgerdomsforpagtning, et syn igennem skyens rift, der ej af snever fordom bindes, Peer Gynt. Jeg er, som jeg Dem før har sagt, en blot og bar autodidakt. Master Cotton. Peer Gynt (tænder en cigar). betænk mit levnetsløb forresten. Hvorledes kom jeg først til Vesten! Som fattig karl med tomme hænder. Ti år derefter bar jeg navn af Krøsus mellem Charlestowns rhedre. Mit rygte fløj fra havn til havn; jeg havde lykken inden borde Master Cotton. Hvad gjaldt trafiken? Peer Gynt. Mest jeg gjorde negere til Karolina og gudebilleder til Kina. Monsieur Ballon. De er jo norsk? Peer Gynt. Af fødsel, ja! Men verdensborger af gemyt. For hvad jeg har af lykken nydt, jeg takke kan Amerika. De vel forsynte bogreoler jeg skylder Tysklands yngre skoler. Fra Frankrig fik jeg mine veste, min holdning og min skærv af ånd, fra England en arbejdsom hånd og skærpet sans for eget bedste. Af Jøden har jeg lært at vente. Lidt hang til dolce far niente jeg fra Italien fik sending, og engang en snever vending jeg øged mine dages mål ved bistand af det svenske stål. Trumpeterstråle (hæver sit glas). Ja, svenske stålet –! v. Eberkopf. Stålets svinger vi først og fremst vor hyldest bringer! (de klinker og drikker med ham. Han begynder at blive hed hovedet.) Master Cotton. Alt dette her er såre godt; Men, Sir, nu gad jeg vide blot, hvad De med Deres guld vil gøre. Peer Gynt. Hm; gøre? Hvad? Alle fire (rykker nærmere). Ja, lad os høre! Peer Gynt. Nu; for det første gå på rejser. Se, derfor tog jeg jer ombord som selskabsbrødre Gibraltar. Jeg trængte til et danserkor af venner om mit guldkalv-altar v. Eberkopf. Højst vittigt sagt! Master Cotton. Men ingen hejser sit sejl for blot og bart at sejle. De har et mål, det kan ej feile. Og målet er –? Peer Gynt. At blive kejser. Alle fire. Hvad? Peer Gynt (nikker). Kejser! Herrerne. Hvor? Peer Gynt. hele verden. Monsieur Ballon. Hvorledes, ven –? Peer Gynt. kraft af guldet! Den plan er ingenlunde ny; den sjælen var al min færden. Som gut jeg har drømme rullet vidt over havet på en sky. Men hav mig undskyldt. (slår på lommen.) Jeg har mynt og er mig selv, Sir Peter Gynt. (han slår sin solskærm op og går ind lunden, hvor hængekøjerne skimtes.) Trumpeterstråle. Den svinske karl! Monsieur Ballon. Ej sans for ære –! Master Cotton. Å, æren, den fik endda være; (med knyttet hånd mod fartøjet). Hin sorte kiste slutter inde nabobens gyldne negersved –! v. Eberkopf. En kongetanke! Fort! Afsted! Hans kejserdom er om en hals! Hurra! Monsieur Ballon. Hvad vil De? v. Eberkopf. Vinde magten! Besætningen er let tilfals. Ombord! Jeg annekterer yachten! Master Cotton. De hvad –? v. Eberkopf. Jeg kniber alt iflæng! (går ned til jollen.) Master Cotton. Da byder mig mit eget tarv at knibe med. (går efter.) Trumpeterstråle. Det er en skarv! Monsieur Ballon. Et keltringstykke –! Men enfin! (følger de andre.) Trumpeterstråle. Jeg får vel følge dem på færden, men protesterer for alverden –! (går efter.) Måneskin og drivende skyer. Yachten går langt ude for fuld damp.) (Peer Gynt løber langs stranden. Snart kniber han sig armen, snart stirrer han ud over havet.) Peer Gynt. Mareridt! Væv! Nu vågner jeg snart! Den står fra land! Og rasende fart! Bare væv! Jeg sover! Jeg er drukken og yr! (knuger hænderne.) Det går dog umuligt an, at jeg dør! (rykker sig håret.) En drøm! Jeg vil det skal være en drøm! Forfærdeligt! Hu; det er sandhed, desværre! Mine asner af venner –! Hør mig, Vorherre! Du er jo så vis og retfærdig –! O, døm –! (med oprakte arme.) Det er mig, Peter Gynt! Å, Vorherre, pas på! Tag dig af mig, fader; ellers må jeg forgå! Lad dem bakke maskinen! Lad dem fire ned giggen! Stop tyvene! Gør noget uklart riggen! Hør mig! Lad ligge de andres grejer! Verden skøtter sig nok selv imens! – Nej-Gud om han hører! Han er døv, som han plejer! Det er stel! En Gud, som på råd er læns! (vinker opad.) Pst! Jeg har skilt mig ved negerplantagen! Jeg har skikket missionærer over til Asien! En håndsrækning er dog en anden værd! Å, hjælp mig ombord –! (en ildstråle skyder ivejret fra yachten og en tyk røg vælter ud; et hult knald høres; Peer Gynt udstøder et skrig og segner ned sandet; lidt efter lidt trækker røgen bort; skibet er forsvundet.) Peer Gynt (bleg og sagte). Det var straffens sværd! Tilbunds med mand og mus et plump! O, evigt priset være lykkens slump – (rørt.) Slumpetræf? Nej, det var mer end så. Jeg skulde frelses og de forgå. O, tak og pris, at du har mig hyttet, holdt øje med mig trods alle mine brøst – (ånder dybt ud.) Hvilken vidunderlig tryghed og trøst at vide sig selv separat beskyttet. Men ørken! Hvor får jeg mad og drikke? Å, jeg finder nok lidt. Det må han forstå. Det er ikke så farligt; (højt og indsmigrende.) han vil visst ikke, at jeg lille fattige spurv skal forgå! Bare ydmyg sindet. Og så unde ham frist. Lade herren råde; ikke hænge med ørene (farer forskræmt ivejret.) Var det en løve, som knurred rørene –? (med klapprende tænder.) Nej, det var ingen løve. (mander sig op.) En løve; jo visst! De bæster, de holder sig nok afsides. Med sin overmand er det ikke grejdt at bides. De har jo instinkt; de føler, som sandt er, det er farligt at lege med elefanter. – Men alligevel Jeg får finde et træ. Derborte svajer akazier og palmer; kan jeg flyve derop, har jeg tryghed og læ, især hvis jeg dertil kunde et par salmer (klattrer op.) Morgenen er ikke kvelden lig; det skriftsted er ofte nok vejet og drøftet. (sætter sig tilrette.) Hvor dejligt at føle sin ånd så løftet. Tænke ædelt, er mer, end at vide sig rig. Bare bygge på ham. Han ved hvad portion af nødens kalk jeg er mand for at drikke. Han er faderligt sindet imod min person; (kaster et øje udover havet og hvisker med et suk:) men økonom, nej, det er han ikke! (Nat. Marokkansk lejr på grænsen mod ørken. Vagtild og <hvilende krigere.) En slave (kommer og river sig håret). Væk er kejserens hvide ganger! En anden slave (kommer og sønderriver sine klæder). Kejserens hellige dragt er stjålen! Opsynsmand (kommer). Hundred slag får under sålen hver, som ikke tyven fanger! (Tidlig morgen. Stenet egn med udsigt ind over ørken. På den ene side en fjeldkløft og en hule.) (En tyv og en hæler kløften med kejserens hest og klædning. Hesten, rigt opsadlet, står bunden til en sten. Ryttere langt borte.) Tyven. Lansernes tunger, slikkende, spillende, se, se! Hæleren. Jeg føler alt knappen sandet trillende! Ve, ve! Tyven (folder armene over brystet). Min fader var tyv; hans søn må stjæle. Hæleren. Min fader var hæler; hans søn må hæle. Tyven. Din lod skal du bære; dig selv skal du være. Hæleren (lytter). Fodtrin krattet! På flugt! Men hvor? Tyven. Hulen er dyb og profeten stor! (de flygter og lader kosterne stikken. Rytterne taber sig det fjerne.) Peer Gynt (kommer, skærende på en rørfløjte). (tænker sig om.) Nok? Sig selv –? Hvor er det, det står? Jeg har læst det, som gut, en såkaldt storbog. Var det huspostillen? Eller Salomons ordbog? Fatalt; jeg mærker, at år for år min sans for tiden og stedet forgår. (sætter sig ned skyggen.) Her er svalt at hvile og strække sine fødder. Se, her gror bregner. Spiselige rødder. (smager lidt.) Det er ligere mad for et kreatur; men der står jo skrevet: tving din natur! Endvidere står der: hovmod må bøjes. Og hvo sig fornedrer, han skal ophøjes. (urolig.) Ophøjes? Ja, det vil ske med mig; det er umuligt at tænke sig andet. Skæbnen vil hjælpe mig bort fra landet og mage det så, at jeg kommer ivej. Dette her er en prøvelse; siden kommer frelsen, når bare Vorherre under mig helsen. (skyder tankerne fra sig, tænder en cigar, strækker sig og stirrer ind over ørken.) Hvilket umådeligt, grænseløst øde. Langt derborte skridter en struds. Hvad skal en egentlig tro var Guds mening med alt dette tomme og døde? Er det hav, det øst, det blinkende, flakke, som glittrer? Umuligt; kun sansebedrag. Havet er vest; det højner sig bag, dæmmet ude fra ørken ved en skrånende bakke. (en tanke farer gennem ham.) Dæmmet ude? Så kunde jeg –! Højen er smal. Dæmmet ude! Et gennembrudd blot, en kanal, som en livsensflod vilde vandene skylle ind gennem svælget og ørken fylde! Midt mit hav, på en fed oase, vil jeg forplante den norske race; det dølske blod er jo kongeligt næsten; arabisk krydsning vil gøre resten. Rundt om en vik på en stigende strand får jeg lægge Peeropolis, hovedstaden. Verden er aflægs! Nu kommer raden til Gyntiana, mit unge land! (springer op.) Bare kapitaler, så er det gjort. En nøgle af guld til havets port! Jeg må frem! Kapitaler øst eller vest! Mit rige, mit halve rige for en hest! (Hesten vrinsker fjeldkløften.) En hest! Og klædning! Og smykker, og værge! (går nærmere.) Umuligt! Jo, virkelig –! Hvad? Jeg har læst etsteds at viljen kan flytte bjerge; men at den også kan flytte en hest –! Vås! Det er faktum, at her står hesten; ab esse ad posse og så videre forresten –. (trækker klædningen udenpå og ser ned over sig.) Sir Peter, og Tyrk fra top til rod! Nej, en ved aldrig, hvad der kan hændes. Rap dig, Grane, min ganger god! Guldtøffel til at støtte min fod! På ridestellet skal storfolk kendes! (Telt hos en araberhøvding, ensomt på en oase.) (Peer Gynt sin østerlandske dragt hvilende på hynder. Han drikker kaffe og røger af en lang pibe. Anitra og en flok piger danser og synger for ham.) Pigernes kor. Profeten er kommen! Profeten, herren, den alting vidende, til os, til os er han kommen over sandhavet ridende! Profeten, herren, den aldrig fejlende, til os, til os er han kommen gennem sandhavet sejlende! Rør fløjten og trommen; profeten, profeten er kommen! Anitra. Hans ganger er mælken, den hvide, som strømmer Paradisets floder. Bøj eders knæ! Sænk eders hoder! Hans øjne er stjerner, blinkende, blide. Intet jordbarn dog tåler glansens glans af de stjerners stråler! Gennem ørken han kom. Guld og perler sprang frem på hans bryst. Hvor han red blev det lyst. Bag ham blev mørke; bag ham for samum og tørke. Han, den herlige, kom! Gennem ørken han kom, som en jordsøn pyntet, Kaba, Kaba står tom; han har selv forkyndt det! Pigernes kor. Rør fløjten og trommen; profeten, profeten er kommen! (Pigerne danser under dæmpet musik.) Peer Gynt. Jeg har læst på tryk og satsen er sand «ingen blir profet sit eget land.» Dette her, det huger mig meget bedre, end livet histover blandt Charlestowns rhedre. Profet; ja, det er noget for mig. Og jeg blev det så inderlig uforvarende, blot ved at komme gennem ørken farende og træffe naturens børn på min vej. Profeten var kommen; den sag var klar. Det var såmen ikke min agt at bedrage –; der er forskel på løgn og profetisk svar; og jeg kan jo altid træde tilbage. Jeg er ikke bunden; det er ikke værre –; det hele er, så at sige, privat; jeg kan gå, som jeg kom; min hest står parat; kort sagt, jeg er situationens herre. Anitra (nærmer sig fra indgangen). Profet og hersker! Peer Gynt. Hvad vil min slavinde? Anitra. Ventende for teltet står slettens sønner; de beder at få skue dit ansigt Peer Gynt. Stop! Sig dem, de kan afstand troppe op; sig dem, jeg hører afstand deres bønner. Læg til, jeg tåler ingen mandfolk herinde! Mændene, barn, er en skrøbelig slægt, ret hvad man kalder nogle arrige skarn! Anitra, du kan ikke tænke dig, hvor frækt de har snydt hm; jeg mener syndet, mit barn! Nå; det var nu det! Dans for mig kvinder! Profeten vil glemme sine ærgerlige minder. Pigerne (dansende). Profeten er god! Profeten er bedrøvet for det onde, som støvets sønner har øvet! Profeten er mild; hans mildhed være priset; han åbner for synderne Paradiset! Peer Gynt (idet hans øjne følger Anitra under dansen). Benene går som trommestikker raske. Ej! Hun er sandelig lækker, den taske. Hun har noget extravagante former, ikke ganske stemmende med skønhedens normer; men hvad er skønhed? En vedtægt kun, en mynt, som er gangbar til sted og stund. Anitra, hør her! Anitra (nærmer sig). Din slavinde har hørt! Peer Gynt. Du er lokkende, barn! Profeten er rørt. Vil du ikke tro mig, så fornem beviset; jeg gør dig til Houri Paradiset! Anitra. Umuligt, herre! Peer Gynt. Hvad? Tror du, jeg væver? Det er ramme alvor, så sandt jeg lever! Anitra. Men jeg har ingen sjæl. Peer Gynt. Så kanst du få! Anitra. Hvorledes, herre? Peer Gynt. Det må jeg forstå; jeg skal nok tage mig af din opdragelse. Ingen sjæl? ja ganske visst er du dum, som man siger. Jeg har mærket det med beklagelse. Men pyt; til en sjæl har du altid rum. Kom her! lad mig måle din hjernekiste. Der er plads; der er plads; det var det, jeg vidste. Sandt nok, du vil aldrig komme til at stikke synderlig dybt; nogen stor sjæl får du ikke; men, skidt; det kan også være det samme; du skal få så meget, at du ikke står tilskamme – Anitra. Profeten er god – Peer Gynt. Du nøler? Tal! Anitra. Men jeg ønsked heller Peer Gynt. Snak væk uden dvælen! Anitra. Jeg bryder mig ikke så meget om sjælen; giv mig heller Peer Gynt. Hvilket? Anitra (peger på hans turban). Hin skønne opal! Peer Gynt (henrykt, idet han rækker hende smykket). Anitra! Evas naturlige datter! Magnetisk jeg drages; thi jeg er mand, og som der står hos en agtet forfatter: «das ewig weibliche zieht uns an!» Anitra. Lad være; jeg bider! Peer Gynt. Du lille skalk! Anitra. Hvad vil du? Peer Gynt. Vil? Lege due og falk! Føre dig bort! Gøre gale streger! Anitra. Skam dig! En gammel profet –! Peer Gynt. Å, vås! Profeten er ikke gammel, din gås! Synes du dette på alderdom peger? Anitra. Slip! Jeg vil hjem! Peer Gynt. Nu er du koket! Tænk, hjem! Til svigerfaer! Det var net! Vi gale fugle, af buret fløjne, tør aldrig mere komme ham for øjne. Desuden, min unge, på samme sted bør man ikke for længere tid slå sig ned; man mister agt, hvad man vinder kendskab; især, når man kommer som profet eller sligt. Flygtigt skal man vise sig, gå som et digt. Det var s'gu på tid at besøget fik endskab. Det er vaklende sjæle, disse slettens sønner; tilslut vanked hverken virak eller bønner. Anitra. Ja, men er du profet? Peer Gynt. Jeg er din kejser! (vil kysse hende.) Nej se, hvor den lille hakkespæt knejser! Anitra. Giv mig den ring, som sidder på din finger. Peer Gynt. Tag, søde Anitra, det hele pøjt! Anitra. Dine ord er sange! Lifligt de klinger! Peer Gynt. Saligt, at vide sig elsket så højt! Jeg er ung, Anitra; hav det for øje! Du får ikke veje mine fagter så nøje. Spas og spilopper er ungdoms kriterium! Hvis altså ikke din ånd var så tung, så vilde du skønne, min yndige nerium, din elsker gør spilopper, ergo er han ung! Anitra. Ja, du er ung. Har du flere ringe? Peer Gynt. Ikkesandt? Der; grams! Som en buk kan jeg springe! Var her vinløv nærheden, skulde jeg mig kranse. Ja minsæl er jeg ung! Hej, jeg vil danse! (danser og synger.) Jeg er en lyksalig hane! Hak mig, min lille tippe! Ej! Hop! Lad mig trippe; jeg er en lyksalig hane! Anitra. Du sveder, profet; jeg er angst du skal smelte; ræk mig det tunge, som dingler dit bælte. Peer Gynt. Ømme bekymring! Bær pungen for stedse; uden guld er elskende hjerter tilfredse! (danser og synger igen.) Unge Peer Gynt er en Galfrands! han ved ikke på hvad fod han vil stå. Pyt, sa'e Peer; pyt, lad gå! Unge Peer Gynt er en Galfrands! Anitra. Frydfuldt, når profeten dansen træder! Peer Gynt. Visvas med profeten! Lad os bytte klæder! Hejsan! Træk ud! Anitra. Din kaftan blev for lang, din livgjord for vid og din strømpe for trang Peer Gynt. Eh bien! (knæler.) Men gør mig en hæftig sorg; det er sødt for elskende hjerter at lide! Hør, når vi kommer hjem til min borg Anitra. Til dit Paradis; har vi langt at ride? Peer Gynt. Å, en tusende mile Anitra. For langt! Peer Gynt. O, hør; du skal få den sjæl, som jeg lovte dig før Anitra. Ja, tak; jeg hjælper mig uden sjæl. Men du bad om en sorg Peer Gynt (rejser sig.) Ja, død og plage! En voldsom, men kort, for en to-tre dage! Anitra. Anitra lyder profeten! Farvel! (hun smækker ham et dygtigt rap over fingrene og jager flyvende galop tilbage gennem ørken.) Peer Gynt (står en lang stund som lynslagen). Nå, så skulde da ogsa –Hun flygter med hesten! –! (Samme sted. (Peer Gynt, adstadig og betænksom, trækker Tyrkeklæderne af, stykke for stykke. Tilsidst tager han sin lille rejsehue op af frakke lommen, sætter den på, og står atter sin evropæiske dragt.) Peer Gynt (idet han kaster turbanen langt fra sig). Der ligger Tyrken, og her står jeg! Dette hedenske væsen duer s'gu ej. Det var heldigt, det kun var klæderne båret, og ej, som man siger, kødet skåret. Hvad vilde jeg også på den galej? En står sig dog bedst på at leve som kristen, vrage påfuglhabittens pral, støtte sin færd til lov og moral, være sig selv og få sig tilsidst en tale ved graven og kranse på kisten. (går nogle skridt.) Den taske; hun var på et hængende hår ifærd med at gøre mig hodet kruset. Jeg vil være et trold, ifald jeg forstår, hvad det var, som gjorde mig ørsk og ruset. Nå; godt, det fik slut! Var spasen dreven et skridt endnu, var jeg latterlig bleven. Jeg har fejlet. Ja; men det er dog en trøst, at jeg fejled på grundlag af stillingens brøst. Jeg er; plukket Tvi; jeg er plukket slemt; nå; lidt har jeg rigtignok baghånden gemt; jeg har noget Amerika, noget lommen; er altså ikke helt på fantestien kommen. Og dette middels er igrunden bedst. Nu er jeg ikke bunden af kusk eller hest; jeg har ingen besvær med kuffert og kærre; kort sagt, som man siger, jeg er stillingens herre. Hvilken vej bør jeg vælge? Mangen vej står mig åben; og valget kender man vismand fra tåben. Jeg får se at få tag et bind af Becker, og rejse kronologisk så langt jeg rækker. Vel sandt, min forkundskab er ikke grundig, og historiens indre mekanik underfundig! men pyt; hvor udgangspunktet er galest, blir tidt resultatet originalest. – Hvor løftende dog, at sætte sig et mål, og drive det igennem som flint og stål! (stille bevæget.) Bryde, på alle kanter og ender, de bånd, som binder til hjemstavn og venner, sprænge luften sin rigdoms skat, sige sin kjærlighedslykke godnat, alt for at finde det sandes mysterium, (tørrer en tåre af øjet.) det er den ægte forskers kriterium! Jeg føler mig lykkelig over al måde. Nu har jeg løst min bestemmelses gåde. Nu bare holde ud tykt og tyndt! Det er vel tilgiveligt om jeg knejser og føler mig selv, som manden Peer Gynt, også kaldt menneskelivets kejser. Det svundnes facit og sum vil jeg eje; aldrig slide de levendes veje; samtiden er ej en skosåle værd; både troløs og margløs er mændenes færd; deres ånd har ej flugt, deres dåd ej vægt; – (trækker på skulderen.) og kvinderne, det er en skrøbelig slægt! (Sommerdag. Højt oppe mod nord. En hytte storskogen. Åben dør med en stor trælås. Rensdyrhorn over døren. En flok geder ved husvæggen.) (En middelaldrende kvinde, lys og smuk, sidder og spinder udenfor solskinnet.) Kvinden (kaster et øje ned over vejen og synger): Kanske vil der gå både vinter og vår, og næste sommer med, og det hele år; men engang vil du komme, det ved jeg visst; og jeg skal nok vente, for det lovte jeg sidst. (lokker på gederne, spinder og synger igen.) Gud styrke dig, hvor du verden går! Gud glæde dig, hvis du for hans fodskammel står! Her skal jeg vente til du kommer igen; og venter du histoppe, vi træffes der, min ven! FEMTE HANDLING. (Ombord på et skib Nordsjøen udenfor den norske kyst. Solnedgang. Stormfuldt vejr.) (Peer Gynt, en kraftig gammel mand med isgråt hår og skæg, står agter på hytten. Han er halvt sjømandsklædt, jakke og høje støvler. Dragten noget slidt og medtagen; han selv vejrbidt og med et hårdere udtryk. Skibskaptejnen ved rattet hos rorgængeren. Mandskabet forud.) Peer Gynt (læner armene på rælingen og stirrer ind mod land). Kaptejnen (råber forud). To mand tilrors, og lanternen sat! Peer Gynt. Det kuler stivt. Kaptejnen. Vi får storm inat. Peer Gynt. Hvor har vi Hårtejgen? Kaptejnen (peger). Så omtrent. Peer Gynt. Ja vel. Kaptejnen. Det lader til De er kendt. Peer Gynt. Da jeg rejste fra landet, for jeg her forbi; og bærmen, siger ordsproget, hænger længst i. (spytter og stirrer mod kysten.) Peer Gynt. Er vi inde før daggry? Kaptejnen. Så ved pas, ifald ikke natten blir altfor hvas. Peer Gynt. Det tykner vest. Kaptejnen. Det gør så. Peer Gynt. Stop! De kan huske mig på, når vi siden gør op, jeg er sindet, som man siger, at øve godt imod mandskabet Kaptejnen. Takker! Peer Gynt. Det blir kun småt. Guld har jeg gravet, og mistet hvad jeg fandt; fatum og jeg vi er rent på kant. De ved, hvad jeg har ombord behold. Det er slumpen; resten fo'r fanden vold. Kaptejnen. Det er mer end nok til at skaffe Dem vægt mellem folket hjemme. Peer Gynt. Jeg har ingen slægt. Kaptejnen. Der har vi vejret. Peer Gynt. Ja, husk så på, er nogen af folkene rigtig trængende, så ser jeg ikke så nøje på pengene Kaptejnen. Det er vakkert. De flestes kår er små; alle har de kærring og unger hjemme. Med hyren alene falder det tyndt; men kom de nu hjem med lidt extra mynt, blev der et gensyn, de sent vilde glemme. Peer Gynt. Hvad for noget? Har de kærring og unger? Er de gifte? Kaptejnen. Gifte? Ja, hele flokken. Men den, som er trangest stillet, er kokken; hos ham er tilhuse den svarte hunger. Peer Gynt. Gifte? Har hjemme nogen, som venter? Som glædes, når de kommer? Hvad? Kaptejnen. Ja vel, på fattigfolks måde. Peer Gynt. Og kommer de en kveld, hvad så? Kaptejnen. Så tænker jeg kærringen henter lidt godt for en gangs skyld Peer Gynt. Og lys pladen? Kaptejnen. Kanhænde to; og en dram til maden. Peer Gynt. Og så sidder de lunt? Har varme på gruen? Har ungerne om sig? Der er ståk stuen; der er ingen, som hører den anden tilende, slig glæde er der på dem –? Kaptejnen. Det kunde vel hænde. Og derfor var det vakkert, De lovte før, at spede lidt til. Peer Gynt (slår rælingen). Nej, om jeg gør! Tror De jeg er gal? Mener De jeg punger ud til fromme for andres unger? Jeg har surt nok slæbt for at tjene min mynt! Ingen venter på gamle Peer Gynt. Kaptejnen. Ja, ja; som De vil; Deres penge er Deres. Peer Gynt. Rigtig! De er mine og ingen fleres. Opgør, så fort De har anker bunden! Min fragt fra Panama som kahytspassager. Så brændevin til folkene. Ikke mer. Gier jeg mere, kaptejn, kan De slå mig på munden! Kaptejnen. Jeg skylder Dem kvittering og ikke juling; men undskyld; nu får vi storm for kuling. (han går fremover dækket. Det er blevet mørkt; der tændes lys ka hytten. Sjøgangen tiltager. Skodde og tykke skyer.) Peer Gynt. (Skibet krænger stærkt; han tumler og har møje med at holde sig.) Nå, det var en ordentlig overhaling. Havet arbejder, som det havde betaling; (lytter.) Hvad er det for skrig? Vagten (forud). Et vrag læ! Kaptejnen (midtskibs, kommanderer). Roret hårt styrbord! Klods for vinden! Styrmanden. Er der folk på vraget? Vagten. Jeg skimter tre! Peer Gynt. Fir hækjollen ned Kaptejnen. Den blev fyldt forinden. (går forover.) Peer Gynt. Hvem tænker på sligt? (til nogle af mandskabet.) Er folk, så frels! Hvad fanden, om får jer en fugtet pels Bådsmanden. Det er ugørligt sligt et hav. Peer Gynt. De skriger igen! Se, vinden skraler –. Kok, tør du prøve? Fort! Jeg betaler Kokken. Nej, ikke om tyve pundsterling De gav Peer Gynt. hunde! krystersjæle! Kan glemme, det er folk, som har kærring og unger hjemme? Nu sidder de og venter Bådsmanden. Tålmod er sundt. Kaptejnen. Bær af for brottet! Styrmanden. Vraget gik rundt. Peer Gynt. Der blev stille med et –? Bådsmanden. Var de gifte, som De tænker, så fik verden ret nu tre nybagte enker. (Uvejret vokser. Peer Gynt går agterover dækket.) Peer Gynt. Der er ingen tro mellem menneskene mer, ingen kristendom, slig, som skrevet og sagt er; lidet gør de godt, og mindre de beer, og har slet ingen agt for de vældige magter. I et vejr, som inat, er Vorherre farlig. Den fremmede passager (står mørket ved siden af Peer Gynt og hilser venligt): Godaften! Peer Gynt. Godaften! Hvad –? Hvem er De? Passageren. Jeg er Deres medpassager, til tjeneste. Peer Gynt. Ja så? Jeg trode, jeg var den eneste. Passageren. En fejl formodning, som nu er forbi. Peer Gynt. Men underligt nok, at først ikveld jeg ser Dem Passageren. Jeg går ikke ud om dagen. Peer Gynt. De er kanske syg? De er hvid, som et lagen Passageren. Nej, tak, jeg befinder mig inderlig vel. Peer Gynt. Det stormer hvast. Passageren. Ja, velsignet, mand! Peer Gynt. Velsignet? Passageren. Havet går højt, som huse. Ah, ens tænder løber vand! Tænk, hvilke vrag det inat vil knuse; og tænk, hvilke lig, der vil drive iland! Peer Gynt. Bevares vel! Passageren. Har De set en kvalt, en hængt, eller druknet? Peer Gynt. Nu blir det for galt Passageren. Ligene ler. Men latteren er tvungen; og de fleste har gerne bidt sig tungen. Peer Gynt. Bliv mig fra livet –! Passageren. Et spørgsmål kun! Hvis vi f. ex. tørned på grund og sank mørket. Peer Gynt. De tror, her er fare? Passageren. Jeg ved virkelig ikke hvad jeg skal svare. Dog, sæt nu, jeg flyder og De går tilbunds Peer Gynt. A, sludder Passageren. Det er en mulighed kuns. Men står man graven med den ene fod, blir man blød, og deler ud milde gaver Peer Gynt (griber lommen). Ho, penge! Passageren. Nej; men er De så god at skænke mig Deres ærede kadaver –? Peer Gynt. Nu går det for vidt! Passageren. Bare liget, forstår De! Det er for min videnskabs skyld Peer Gynt. Nu går De! Passageren. Men, kære, betænk, De har fordel af sagen! Jeg skal få Dem åbnet og lagt for dagen. Hvad jeg navnlig vil søge, er sædet for drømmene, og forresten gå Dem kritisk efter sømmene Peer Gynt. Vig fra mig! Passageren. Men, kære, en druknet krop Peer Gynt. Bespottelige mand! De ægger uvejret op! Er det ikke for galt! Vi har storm og regn, en ustyrlig sjøgang og alskens tegn til noget, som kan gøre os et hode kortere; og så ter De Dem så det kommer desfortere! Passageren. De er nok ikke oplagt til vidre forhandling; men tiden bringer jo så mangen forvandling – (hilser venlig.) Vi træffes når De synker, om ikke før! kanske De da er bedre humør. (går ind kahytten.) Peer Gynt. Uhyggelige karle, disse videnskabsmænd! Sligt fritænkervæsen (til bådsmanden, som går forbi.) Et ord, min ven! Passageren? Hvad er det for et galehuslem? Bådsmanden. Jeg ved ikke af, vi har andre end Dem. Peer Gynt. Ikke andre? Nu blir det værre og værre. (til jungmanden, der kommer fra kahytten.) Hvem gik kahytsdøren? Jungmanden. Skibshunden, herre! (går forbi.) Vagten (råber): Land klods forud! Peer Gynt. Min kuffert! Min kasse! Alt godset på dækket! Bådsmanden. Vi har andet at passe. Peer Gynt. Det var sludder, kaptejn! Bare løjer og spas; det er ganske visst, jeg vil hjælpe kokken Kaptejnen. Klyveren sprang! Styrmanden. Og der strøg fokken! Bådsmanden (skriger forud). Grundbrot for bougen! Kaptejnen. Hun går knas! (Skibet støder. Larm og forvirring.) (Under land mellem skær og brændinger. Skibet går under. skodden skimtes jollen med to mænd. En brodsjø fylder den; den kantrer; et skrig høres; derpå alt stille en stund. Lidt efter kommer bådhvælvet tilsyne.) (Peer Gynt dukker op nær ved hvælvet.) Peer Gynt. Hjælp! Båd fra land! Hjælp! Jeg forgår! Frels, herre Gud, som skrevet står! (klamrer sig fast til bådkølen.) Kokken (dukker op på den anden side). A, herre Gud, for mine små, vær nådig! Lad mig landet nå! (holder sig kølen.) Peer Gynt. Slip! Kokken. Slip! Peer Gynt. Jeg slår! Kokken. Jeg slår igen! Peer Gynt. Jeg knuser dig med spark og spænd! Slip taget! Hvælvet bær ej to! Kokken. Det ved jeg. Vig! Peer Gynt. Vig selv! Kokken. Jo-jo! (de kæmper; kokken lamslår sin ene hånd; han klynger sig fast med den anden.) Peer Gynt. Den næven væk! Kokken. A, snille, spar! Husk på de små, jeg hjemme har! Peer Gynt. Jeg trænger livet mer end du, for jeg er ungeløs endnu. Kokken. Slip! De har levet; jeg er ung! Peer Gynt. Fort; rap dig; synk; du blir så tung. Kokken. Vær nådig! Vig Herrens navn! For Dem bær ingen sorg og savn (skriger og slipper.) Jeg drukner –! Peer Gynt (griber ham). dit nakkehår jeg holder; læs dit Fadervor! Kokken. Jeg kan ej mindes –; alt blir svart – Peer Gynt. Det væsentligste en fart –! Kokken. Giv os idag –! Peer Gynt. Spring over, kok; hvad du har nødig, får du nok. Kokken. Giv os idag Peer Gynt. Den samme sang! Det mærkes, du var kok engang (Taget glipper.) Kokken (synkende). Giv os idag vort (går under.) Peer Gynt. Amen, gut! Du var og blev dig selv til slut. (svinger sig op på hvælvet.) Hvor der er liv, der er der håb Den fremmede passager (griber båden). Godmorgen! Peer Gynt. Huj! Passageren. Jeg hørte råb; Det var dog morsomt jeg Dem fandt. Nu? Kan De se, jeg spåde sandt? Peer Gynt. Slip! Slip! Her er knapt plads for en! Passageren. Jeg svømmer med det venstre ben. Jeg flyder, får jeg blot med spidsen af fingren holde her ridsen. Men apropos om liget Peer Gynt. Ti! Passageren. Med resten er det rent forbi Passageren. Ven, har De en gang blot hvert halvår tilbunds fornummet angstens alvor? Peer Gynt. Ræd blir man jo, når faren truer; men Deres ord er sat på skruer Passageren. Ja, har De blot en gang livet havt sejren, som angst er givet? Peer Gynt (ser på ham). Kom De at åbne mig en dør, så var det dumt De ej kom før. Det ligner ingenting at vælge sin tid når havet vil en svælge. Passageren. Var kanske sejren mere trolig Deres ovnskrog, lun og rolig? Peer Gynt. Vig fra mig, skræmsel! Pak dig, mand! Jeg vil ej dø! Jeg må iland! Passageren. For den sags skyld vær uforsagt; man dør ej midt femte akt. (glider bort.) Peer Gynt. Der slap det ud af ham tilsidst! han var en tråkig moralist. (Pinseaften. Inde på storskogen. Længere borte, på en rydningsplads, en hytte med rensdyrhorn over dørgavlen.) (Peer Gynt kryber holtet og sanker jordløg.) Peer Gynt. Dette her er et standpunkt. Hvor er det næste? Alt skal en prøve og vælge det bedste. Jeg har så gjort, oppe fra Cæsar og nedover lige til Nebukadnezar. Så skulde jeg dog gennem bibelhistorien. Den gamle gutten fik ty til sin moer igen. Der står jo også: af jord est du kommen. Hvad det gælder livet, er at fylde vommen. Fylde den med jordløg? Det lidet moner; jeg vil være listig og sætte doner. Her er vand bækken; jeg skal ikke tørste, og får dog mellem vilddyr regnes for den første. Når jeg engang skal dø, hvad sagtens vil ske, så kryber jeg under et vindfældt træ; som bamsen en løvhoug jeg over mig kaver og risper barken med store bogstaver: Her hviler Peer Gynt, den skikkelige fyr, kejser over alle de andre dyr. Kejser? (ler indvendig.) Du gamle spåmands-gøg! Du er ingen kejser; du er en løg. Nu vil jeg skalle dig, kære min Peer! Det hjælper ikke enten du tuder eller beer. (tager en løg og plukker svøb for svøb af.) Der ligger det ydre forrevne lag; det er havsnødsmanden på jollens vrag. Her er passager-svøbet, skralt og tyndt; har dog smagen en snev af Peer Gynt. Indenfor her har vi guldgraver-jeget; saften er væk, om det nogen har ejet. (klør sig nakken.) Underligt stel, det hele røre! Livet, som det kaldes, har en ræv bag øre. Men griber en til, sætter Mikkel på spring, og en fanger noget andet eller ingenting. (han er kommen nærheden af hytten, får øje på den og studser:) Denne stuen? På moen –! Hå! (gnider øjnene.) Det er plent, som jeg engang skulde det bygværk kendt. Rensdyrskallen, som spriker over gavlen –! En havfrue, skabt som en fisk fra navlen –! Løgn! Ingen havfrue! Nagler, planker, lås, som lukker for nissebuk-tanker –! Solvejg (synger stuen). Nu er her stellet til Pinsekveld. Kære gutten min, langt borte, kommer du vel? Har du tungt at hente, så und dig frist; jeg skal nok vente; jeg lovte så sidst. Peer Gynt (rejser sig stille og dødbleg). En, som har husket, og en, som har glemt. En, som har mistet, og en, som har gemt. O, alvor! Og aldrig kan det leges om! O, angst! Her var mit kejserdom! (løber ind over skogstien.) (Et andet strøg på moen.) Peer Gynt (synger). En graver! En graver! Hvor er I, hunde? En sang af brægende klokkermunde; om hatteskyggen en sørgeflig; jeg har mange døde; jeg skal følge lig! (Knappestøberen med redskabskiste og en stor støbeske kommer fra en sidevej.) Knappestøberen. Godt møde, gubbe! Peer Gynt. God kveld, min ven! Knappestøberen. Karlen har hastværk. Hvor skal han hen? Peer Gynt. Til gravøl. Knappestøberen. Ja så? Lidt skralt jeg ser; med forlov, du hedder vel ikke Peer? Peer Gynt. Peer Gynt, som man siger. Knappestøberen. Det kalder jeg held! Det er netop Peer Gynt, jeg skal hente ikveld. Peer Gynt. Skal du det? Hvad vil du? Knappestøberen. Her kan du se; jeg er knappestøber. Du skal min ske. Peer Gynt. Hvad skal jeg den? Knappestøberen. Du skal smeltes om. Peer Gynt. Smeltes? Knappestøberen. Her er den, skuret og tom. Din grav er gravet, din kiste bestilt. skrotten skal ormene leve gildt; men jeg har ordre til, uden dvælen på Mesters vegne at hente sjælen. Peer Gynt. Ugørligt! Sådan foruden varsel –! Knappestøberen. Det er gammel vedtægt ved gravøl og barsel stilhed at vælge dagen til festen, uden ringeste varsel for hædersgæsten. Peer Gynt. Ja, rigtig. Det rundt min hjerne løber. Du er jo –? Knappestøberen. Det hørte du; knappestøber. Peer Gynt. Forstår! Kært barn har mange navne. Ja så da, Peer; det er der, du skal havne! Men dette, go'e karl, er uredelig færd! Jeg ved, jeg er mildere medfart værd; jeg er ikke så gal, som kanske tror, har øvet adskilligt godt her på jord; i værste fald kan jeg kaldes en flynder, men sletikke nogen særdeles synder. Knappestøberen. Nej, det er jo netop knuden, mand; du er ingen synder højere forstand; se, derfor slipper du pinsels-veen, og kommer, som andre, støbeskeen. Peer Gynt. Hvad er det for kneb har fundet på herhjemme, mens jeg udlandet lå? Knappestøberen. Skikken er gammel som Slangens skabelse, og beregnet på at hindre værdifortabelse. Knappestøberen. Du var nu ætlet til en blinkende knap på verdensvesten; men hæmpen glap, og derfor skal du vraggods-kassen, for, som det heder, at gå over massen. Peer Gynt. Nej, siger jeg! Nej! Med tænder og klør gør jeg modstand mod dette! Alt andet før! Knappestøberen. Men hvilket andet? Vær dog fornuftig. For himlen er du ikke tilstrækkelig luftig Peer Gynt. Lad mig dømmes på gammeldags vis efter loven! Sæt mig en tidlang hos ham med hoven; et hundrede år, om galt skal være; se, det er noget, en sagtens kan bære; Knappestøberen. Men, kære Peer, det trænges dog ej for småting at tage så voldsomt på vej. Dig selv har du aldrig været før; hvad skiller det så, om tilgavns du dør? Peer Gynt. Har jeg ikke været –? Jeg må næsten le! Peer Gynt har været noget andet, skal vi se! Nej, knappestøber, du dømmer iblinde. Kunde du syne mig nyrerne inde, så vilde du træffe bare Peer og Peer, og ikke noget andet og heller ikke mer. Knappestøberen. Det er ikke muligt. Her har jeg min ordre. Se, her står skrevet: Peer Gynt skal du fordre. Han har budt sit livs bestemmelse trods. støbeskeen med ham som mislykket gods. Peer Gynt. Hvilket vås! Der må menes en anden person. Står der virkelig Peer? Ikke Rasmus eller Jon? Knappestøberen. Dem har jeg smeltet for længe siden. Kom så med det gode, og spild ikke tiden! Peer Gynt. Nej, om jeg gør! Jo, det var pent, om det viste sig imorgen at en anden var ment. Du får tage dig ivare, min gode mand! Husk på det ansvar, som følge kan Knappestøberen. Jeg har skriftligt for mig Peer Gynt. Men und mig dog frist! Knappestøberen. Hvad vil du med den? Peer Gynt. Jeg vil få bevist, at jeg var mig selv gennem hele livet; og derom er det jo dog vi har kivet. Knappestøberen. Bevist? Med hvad? Peer Gynt. Med vidner og attester. Knappestøberen. Jeg er såre ræd, de blir vraget af Mester. Peer Gynt. Umuligt! Forøvrigt, den tid, den sorg! Kære mand, lad mig låne mig selv på borg; jeg er snart her igen. Kun engang man fødes; og sig selv, som man skabtes, holder man på. Ja; er vi så enige? Knappestøberen. Nå da, lad gå. Men husk, ved næste korsvej vi mødes. Peer Gynt Tid er penge, som skrevet står. Den, som nu vidste, hvor korsvejen går; kanske er den nær, og kanske fjern. Jorden brænder mig som gloende jern. Et vidne! Et vidne! Hvor finder jeg nogen? Det er næsten utænkeligt her på skogen. Verden er fuskværk! Stellet er slet, når en mand skal bevise sin soleklare ret! (En gammel kroget gubbe med stav hånden og pose på nakken trasker foran ham.) Gubben (standser). Kære, vakkre, en skilling til en husvild kall! Peer Gynt. Undskyld; jeg har ikke skillemynt ved hånden Gubben. Prins Peer! nej; så vi træffes skal –? Peer Gynt. Hvem er du? Gubben. Han minds ikke gamlen Ronden? Peer Gynt. Du er da vel aldrig –? Gubben. Dovregubben, faer! Peer Gynt. Dovregubben? Virkelig? Dovregubben! Svar! Dovregubben. Å, jeg er kommen så rent på knæerne –! Peer Gynt. Ødelagt? Dovregubben. Plyndret for rub og stub. Her traver jeg på fantestien, sulten som en skrub. Peer Gynt Hurra! Sligt vidne vokser ikke på træerne! Dovregubben. Herr prinsen er også bleven grå siden sidst. Peer Gynt. Kære svigerfaer, årene gnager og tærer. Nå; streg over alle private affærer, og, for alting, ingen familjetvist. Jeg var dengang en galning Dovregubben, ja; ja; prinsen var ung. Og hvad gør en ikke da? Men klog var prinsen, at han vraged sin brud; dermed har han spart sig både harmen og skammen! for siden er hun så rent skejet ud Peer Gynt. Se, se! Dovregubben. Hun gik nu for koldt vand og lud; og tænk, nu er hun og Trond flyttet sammen. Peer Gynt. Hvilken Trond? Dovregubben. Han Valfjeldet. Peer Gynt. Han? Aha; det var ham, jeg lokked sæterjenterne fra. Dovregubben. Men dattersøn er bleven både fed og stor, og har gilde børn over hele landet Peer Gynt. Ja, kære mand, spar de mange ord; der ligger mig på hjerte noget ganske andet. Jeg er kommen en temmelig vanskelig stilling, og ønsker et vidnesbyrd eller en attest; se, dermed kunde svigerfaer hjælpe mig bedst. Jeg skal altid gøre udvej til en drikkeskilling Dovregubben. nej; kan jeg være prinsen til nytte? Så kanske jeg får et skudsmål bytte? Peer Gynt. Med glæde. Jeg er noget betryk for kontanter, og må spinke og spare på alle kanter. Men hør nu, hvad det gælder. mindes vel, da jeg meldte mig som frier Ronden hin kveld Dovregubben. Bevares, herr prins! Peer Gynt. Ikke dette med prinsen! Men nok. vilde med magt og vold kverve mit syn med et snit lindsen, og skabe mig om fra Peer Gynt til trold. Hvad gjorde jeg så? Jeg satte mig imod, svor, jeg vilde stå på min egen fod; jeg forsaged både elskov og magt og ære, altsammen bare for mig selv at være. Denne kendsgerning, ser I, skal sværge på til thinge Dovregubben. Nej, om jeg kan! Peer Gynt. Hvad er det for snak? Dovregubben. Han vil da vel ikke til en løgn mig tvinge? Han husker da vel, han troldbrogen trak, og smagte på mjøden –? Peer Gynt. Ja, lokked forførende; men jeg satte mig bestemt imod det afgørende. Og netop det skal en kende sin mand på. Det er slutningsverset det kommer an på. Dovregubben. Men slutningen, Peer, blev jo stik imod. Peer Gynt. Hvad er dette for væv? Dovregubben. Da du Ronden forlod, så skrev du dig bag øret mit valgsprogs-mærke. Peer Gynt. Hvilket? Dovregubben. Ordet, det kløvende, stærke. Peer Gynt. Ordet? Dovregubben. Som skiller mellem menneskenes flok og troldenes: trold, vær dig selv nok! Peer Gynt (viger et skridt). Nok! Dovregubben. Og af alle livsens kræfter har du jo siden levet derefter. Peer Gynt. Jeg! Peer Gynt! Dovregubben (græder). Det er utaknemmeligt! Som trold har du levet, men stødt holdt det hemmeligt. Ordet, jeg lærte dig, har sat dig istand til at svinge dig tilvejrs som en holden mand; og så kommer du her og kaster på nakken af mig og af ordet, du skylder hele takken. Peer Gynt. Nok! Et bergtrold! En egoist! Dette her må være sludder; det er ganske visst! Peer Gynt. Peer Gynt et trold! Det er væv! Det er snak! Farvel! Der har du en skilling til tobak. Dovregubben. Nej, snille prins Peer! Peer Gynt. Slip! Du er gal, eller går barndom. Søg et hospital. Dovregubben. Så dratted da håbet af pinden ned igen! Farvel! Det blir bedst, jeg til byen mig fægter Peer Gynt. Hvad vil du der? Dovregubben. Jeg vil gå til komedien. De søger bladet nationale subjekter Peer Gynt. Lykke på rejsen; og hils fra mig. Kan jeg rive mig løs, går jeg samme vej. Jeg skriver en farce, både gal og grundig; den skal hede: «Sic transit gloria mundi». (En mager person højt opkiltret prestekjole og med et fuglefænger net over skuldren løber langsefter bakken.) Peer Gynt. Hvem der? En prest med et fuglegarn! Hej, hop! Jeg er lykkens kælebarn! God aften, herr pastor! Stien er fæl. Den magre. Ja visst; men hvad gør man ikke for en sjæl? Peer Gynt. Aha; der er en, som skal himle? Den magre. Nej; jeg håber, han er på en anden vej. Peer Gynt. Herr pastor, får jeg slå følge et stykke? Den magre. Ret gerne; selskab er efter mit tykke. Peer Gynt. Jeg har noget på hjerte Den magre. Heraus! Læg an! Peer Gynt. De ser her for Dem en skikkelig mand. Statens lov har jeg redeligt holdt; har aldrig siddet jern og bolt; dog, stundom taber man fodefæste og snubler Den magre. Ak ja; det hænder de bedste. Peer Gynt. Se, disse småting Den magre. Kun småting? Peer Gynt. Ja; synder en gros har jeg holdt mig ifra. Den magre. Ja, kære mand, lad mig så ro; jeg er ikke den, De synes at tro. De ser på mine fingre? Hvad finder De ved dem? Peer Gynt. Et mærkeligt udviklet neglesystem. Den magre. Og nu da? De skotter mod foden ned? Peer Gynt (peger). Er den hoven naturlig? Den magre. Det smigrer jeg mig med. Peer Gynt (letter på hatten). Jeg skulde svoret på, De var en prest; og så har jeg den ære –. Nå, bedst er bedst; står salsdøren åben, sky køkkenvejen; kan du træffe kongen, gå udenom lakejen. Den magre. Et håndtryk! De synes mig fordomsfri. Nå, kære; hvad kan jeg så tjene Dem i? Ja, De må ikke bede mig om magt eller penge. Sligt kan jeg ikke skaffe om De vilde mig hænge. De kan ikke tro, hvilken flauhed forretningen; det er gået så rent tilagters med omsætningen; ingen tilgang på sjæle; kun ny og næ en enkelt Peer Gynt. Har slægten så mærkeligt forbedret sig? Den magre. Nej, tvertimod; den har skammeligt fornedret sig; de fleste kommer en støbeske. Peer Gynt. Nå ja, den ske har jeg hørt lidt om; det var egentlig den anledning, jeg kom. Den magre. Tal frit! Peer Gynt. Hvis det ikke var ubeskedent, så ønsked jeg gerne Den magre. Et tilholdssted? Hvad? Peer Gynt. De har gættet min bøn forinden jeg bad. Den magre. Varmt værelse? Peer Gynt. Ikke for varmt; og helst adgang til at gå igen frank og frelst, ret til, som man siger, at træde tilbage, når der byder sig en lejlighed til bedre dage. Den magre. Min kære ven, det gør mig sandelig ondt; men De kan ikke tro, hvilken mængde suplikker af lignende indhold mig godtfolk skikker, når de skal bort fra sin jordiske dont. Peer Gynt. Men når jeg betænker min forrige vandel, så er jeg en adgangsberettiget mand Den magre. Det var jo kun småting Peer Gynt. en viss forstand; dog, nu kommer jeg ihug, jeg drev negerhandel Den magre. Der er dem, der drev handel med viljer og sind, men gjorde det våset, og slap altså ikke ind. Peer Gynt. Jeg har skibet nogle Bramafigurer til Kina. Den magre. Atter bedemandsstil! Sligt gør vi kun grin af. Der er folk, som skiber ud fælere figurer prækener, kunster og literaturer de må dog stå udenfor Peer Gynt. Ja, men ved De hvad, jeg har gået og spillet profet. Den magre. udlandet? Humbug! De flestes seen ins blaue slutter støbeskeen. Har De ikke andet at støtte Dem til, så kan jeg ikke huse Dem, så gerne jeg vil. Peer Gynt. Jo, hør nu; havsnød, jeg sad på et hvælv, og der står jo: den druknende griber efter sivet, endvidere står der: man er nærmest sig selv, og så skilte jeg halvvejs en kok ved livet. Den magre. Jeg var tilfreds, De en kokkepige havde halvvejs skilt ved noget andet tillige. Hvad er dette her for en halvvejs-snak, med respekt at sige? Hvem, mener De, gider ødsle det dyre brændsel, tider som disse, på sådant stemningsløst rak? Hør, kæreste ven, slå ud den tand; og gør Dem med støbeske-tanken fortrolig. Hvad vandt De, om jeg skaffed Dem kost og bolig? Tænk efter; De er en fornuftig mand. Ja, mindet beholdt De; den sats er sand; men udsigten over erindringens land blev, både for hjerte og for forstand, hvad Svensken kalder «bra litet rolig». De har intet hverken til at hyle eller smile over; intet til at juble eller fortvivle over; intet, som kan gøre Dem kold eller hed; bare sådant noget til at ærgre Dem med. Peer Gynt. Der står skrevet: det er ikke grejdt at forstå, hvor skoen trykker, når en ikke har den på. Den magre. Det er sandt; jeg har, den og den være lov, kun for en umage støvle behov. Men det var heldigt, jeg nævnte støvler; det minder mig om, at jeg må afsted; jeg skal hente en steg, som jeg håber blir fed; det er nok ikke værd, jeg står her og vrøvler Peer Gynt. Og turde man spørge, hvad synde-foer har mæsket den karl? Den magre. Så vidt jeg tror, har han været sig selv om natten som om dagen; og det er igrunden dog hovedsagen. Peer Gynt. Sig selv? Sogner det slags folk under Dem? Den magre. Som det falder sig; porten står ialfald på klem. Husk på, man kan være på to slags vis sig selv; være vrangen eller retten af kjolen. De ved, man har nylig fundet på Paris at gøre portræter ved hjælp af solen. Enten kan man direkte billeder give, eller også de såkaldt negative. De sidste får omvendt lys og skygge, og synes for almindelige øjne stygge; men ligheden hviler dog også dem, og det gælder ikke andet, end at få dem frem. Har nu en sjæl sig fotograferet sit levnets førsel ad negativ vej, så blir ikke pladen derfor kasseret, man skikker den ganske simpelt til mig. Jeg taer den da for mig til fortsat behandling; og ved passende midler sker en forvandling. Jeg damper, jeg dypper, jeg brænder, jeg renser, med svovl og med lignende ingredienser, til billedet kommer, som pladen skulde give, nemlig det, der kaldes det positive. Men har man, som De, visket halvt sig ud, så nytter hverken svovl eller kali-lud. Peer Gynt. Altså, til Dem må man komme som en ravn, for at gå som en rype? Tør jeg spørge, hvad navn står der under det negative kontrafej, som De nu skal føre over på positiv vej? Den magre. Der står Peter Gynt. Peer Gynt. Peter Gynt? Ja så! Er herr Gynt sig selv? Den magre. Ja, det bander han på. Peer Gynt. Nå, troværdig er han, den samme herr Peter. Den magre. De kender ham kanske? Peer Gynt. Å-ja, som det heder; man kender jo så mange. Den magre. Min tid er knap; hvor så De ham sidst? Peer Gynt. Det var nede på Kap. Den magre. Di buona speranza! Peer Gynt. Ja, men derfra sejler han nok med det første, hvis ikke jeg fejler. Den magre. Så må jeg derned på stående fod. Gid jeg nu bare betids ham fanger! Det Kapland, det Kapland var mig altid imod; der findes nogle slemme missionærer fra Stavanger. (han farer sydover.) Peer Gynt. Den dumme hund! Der sætter han på sprang med tungen af halsen. Jo, næsen blir lang. Det var mig en fryd at narre det asen. Slig karl gør sig kostbar og spiller basen! Han har rigtig noget at gøre sig bred af! Håndværket skal han nok ikke bli fed af; snart ryger han af pinden med hele stasen. Hm, jeg sidder heller ikke fast sadlen; jeg er udstødt, kan man sige, af selvejer-adlen. (et stjerneskud skimtes; han nikker efter det.) Hils fra Peer Gynt, bror stjernerap! Lyse, slukne og forgå et gab – (griber sig sammen som angst og går dybere ind tågerne; stilt en stund, da skriger han:) Er der ingen, ingen hele vrimlen –, ingen afgrunden, ingen himlen –! (kommer frem længere nede, kaster sin hat på vejen og river sig håret. Efterhånden falder der stilhed over ham.) Så usigelig fattig kan en sjæl da gå tilbage til intet det tågede grå. Du dejlige jord, vær ikke vred, at jeg tramped dit græs til ingen nytte. Du dejlige sol, du har sløset med dine lysende stænk en folketom hytte. Der sad ingen derinde at varme og stemme; ejeren, siger de, var aldrig hjemme. Dejlige sol og dejlige jord, var dumme, at bar og lyste for min moer. Ånden er karrig og naturen er ødsel. Det er dyrt at bøde med livet for sin fødsel. Jeg vil opad, højt, på den bratteste tinde; jeg vil endnu engang se solen rinde, stirre mig træt på det lovede land, se at få snedyngen over mig kavet; de kan skrive derover: «her er ingen begravet»; og bagefter, siden –! Lad det gå, som det kan. Kirkefolk (synger på skogstien). Velsignede morgen, da Gudsrigets tunger traf jorden som flammende stål! Fra jorden mod borgen nu arvingen sjunger på Gudsrigets tungemål. Peer Gynt (kryber sammen skræk). Aldrig se did! Der er ørk og øde. Jeg er ræd, jeg var død længe førend jeg døde. (vil liste sig ind mellem buskerne, men støder på korsvejen.) Knappestøberen. God morgen, Peer Gynt! Hvor er synderegistret? Peer Gynt. Mener du ikke, jeg har hujet og plistret alt hvad jeg årked? Knappestøberen. Og ingen du traf? Peer Gynt. Ingen, uden en rejsende fotograf. Knappestøberen. Ja, fristen er ude. Peer Gynt. Alting er ude. Uglen lugter lunten. Kan du høre den tude? Knappestøberen. Det er ottesangs-klokken Peer Gynt (peger). Hvad er det, som skinner? Knappestøberen. Bare lys en stue. Peer Gynt. Hvad er det for sus –? Knappestøberen. Bare sang af en kvinde. Peer Gynt. Ja, der, der finder jeg synderegistret Knappestøberen (griber ham). Beskik dit hus! (de er kommet ud af holtet og står ved hytten. Daggry.) Peer Gynt. Beskikke mit hus? Der er det! Gå! Pak dig! Var skeen så stor som en kiste, du kan tro, den rummed ikke mig og min liste! Knappestøberen. Til tredje korsvej, Peer; men så –! (han bøjer tilside og går.) Peer Gynt (nærmere mod huset). Atter og fram, det er lige langt. Ud og ind, det er lige trangt. (standser.) Nej! som en vild uendelig klage er det at gå ind, gå hjem og tilbage. (går nogle skridt; men standser igen.) Udenom, sa'e Bøjgen! (hører sang stuen.) Nej; denne gang tvers igennem, var vejen aldrig så trang! (han løber mod huset; det samme kommer Solvejg ud døren, kirke klædt og med salmebog klædet; en stav hånden. Hun står rank og mild.) Peer Gynt (kaster sig ned på dørstokken). Har du dom for en synder, så tal den ud! Solvejg. Der er han! Der er han! Lovet være Gud! (famler efter ham.) Peer Gynt. Klag ud, hvor syndigt jeg har mig forbrudt! Solvejg. Intet har du syndet, min eneste gut! (famler igen og finder ham.) Knappestøberen (bag huset). Registret, Peer Gynt? Peer Gynt. Skrig ud min brøde! Solvejg (sætter sig hos ham). Livet har du gjort mig til en dejlig sang. Velsignet være du, at du kom engang! Velsignet, velsignet vort pinsemorgens-møde! Peer Gynt. Så er jeg fortabt! Solvejg. Der er en, som råder. Peer Gynt (ler). Fortabt! Med mindre du kan gætte gåder! Solvejg. Nævn dem. Peer Gynt. Nævn dem! Hejsan! Ja visst! Kan du sige, hvor Peer Gynt har været siden sidst? Solvejg. Været? Peer Gynt. Med bestemmelsens mærke på sin pande; været, som han sprang Guds tanke frem! Kan du sige mig det? Hvis ikke må jeg hjem, gå under de tågede lande. Solvejg (smiler). O, den gåden er let. Peer Gynt. Så sig, hvad du ved! Hvor var jeg, som mig selv, som den hele, den sande? Hvor var jeg, med Guds stempel på min pande? Solvejg. min tro, mit håb og min kærlighed. Peer Gynt (studser tilbage). Hvad siger du –! Ti! Det er gøglende ord. Til gutten derinde er selv du moer. Solvejg. Det er jeg, ja; men hvem er hans fader? Det er han, som for moderens bøn forlader. Peer Gynt (et skær af lys går over ham, han skriger): Min moder; min hustru; uskyldig kvinde! O, gem mig, gem mig derinde! (han klynger sig fast og skjuler ansigtet hendes skød. Lang stilhed. Solen rinder.) Solvejg (synger sagte). Sov du, dyreste gutten min! Jeg skal vugge dig, jeg skal våge. Gutten har siddet på sin moders fang. De to har leget hele livsdagen lang. Gutten har hvilet ved sin moders bryst hele livsdagen lang. Gud signe dig, min lyst! Gutten har ligget til mit hjerte tæt hele livsdagen lang. Nu er han så træt. Sov du, dyreste gutten min! Jeg skal vugge dig, jeg skal våge! Knappestøberens stemme (bag huset). Vi træffes på sidste korsvejen, Peer; og så får vi se, om; jeg siger ikke mer. Solvejg (synger højere dagglansen). Jeg skal vugge dig, jeg skal våge; sov og drøm du, gutten min! 