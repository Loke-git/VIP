Scenegang.Første handling. En hyggeligt men ikke pragtfuldt indrettet stue. En dør til højre i baggrunden fører ud til forstuen; en anden dør til venstre i baggrunden fører ind til husherrens værelse eller kontor, der ses, når døren åbnes. Ild i kakkelovnen. Vinterdag. Hun kommer fornøjet nynnende ind fra baggrunden; hun er klædt i ydertøj og bærer på en hel del pakker, har gjort indkøb. Idet hun åbner døren, ser man ude i forstuen et bybud, som bærer et juletræ. Hun: Lad det stå der sålænge. (tager portemonæen op) Hvormedet? Budet: Femti øre. Hun: Der er en krone. Nej, behold det hele. Budet takker og går. Hun vedbliver at nyne og le stille fornøjet imedens hun åbner forskellige af de medbragte pakker. Råber ind, om han er hjemme? Ja! Først samtale gennem den lukkede dør, derpå åbner han og taler vidre med hende idet han for det meste vedbliver at arbejde stående ved sin pult. Det ringer på gangdøren; han vil ikke forstyrres; lukker sig inde. Stuepigen åbner indgangsdøren for fruens tilrejsende veninde. Glædelig overraskelse. Gensidig redegørelse for sagernes stilling. Han har fåt posten som direktør i den nye aktiebank og skal tiltræde fra nytår; alle økonomiske bekymringer er nu forbi. Veninden er kommen til byen for at søge en liden ansættelse på et kontor eller hvad der kunde falde. Fruen giver hende godt håb, er viss på at alt vil gå godt. Pigen åbner indgangsdøren for inkassatoren. Fruen forskrækket; nogle få replikker veksles; han vises ind i kontoret. Fruen og veninden; inkassatorens forholde berøres. Husherren kommer i overfrakke; har ladet inkassatoren gå ud den anden vej. Samtale om venindens anliggender; betænkeligheder fra hans side. Han og veninden går; fruen følger dem til forstuen; barnepigen kommer med børnene. Moder og børn leger. Inkassatoren kommer. Fruen lader børnene gå ind til venstre. Stor scene mellem hende og han. Han går. Husherren kommer; har mødt ham på trappen; utilfreds; vil vide, hvad han atter kom for? Protektion? Ingen intriger. Fruen udspørger ham forsigtigt. Strenge lovens svar. Ind i sit værelse. Hun (atter igen, som da inkassatoren gik) Men det er jo umuligt. Jeg gjorde det jo af kærlighed! Scenegang. Anden handling. Årets sidste dag. Middagstid. Nora og den gamle barnepige. Nora, dreven af uro, klæder sig på for at gå ud. Ængstelige sidespørgsmål af alle slags antyder at hun omgåes med tanken om at dø. Søger at forjage tankerne, slå det hen, håber på at et eller andet kan indtræffe. Men hvad. Barnepigen ind til venstre. – Stenborg fra sit værelse. Kort samtale mellem ham og Nora. – Barnepigen ind igen; søger Nora; det mindste barn græder. Misfornøjede spørgsmål fra Stenborgs side; barnepigen bort; Stenborg vil ind til børnene. – Doktor Hank kommer. Scene mellem ham og Stenborg. – Nora kommer snart tilbage; hun har vendt om; angsten har drevet hende tilbage til huset. Scene mellem hende, doktoren og Stenborg. Stenborg ind i sit værelse. – Scene mellem Nora og doktoren. Doktoren går. – Nora alene. – Fru Linde kommer. Scene mellem hende og Nora. – Sagfører Krogstad kommer: Kort scene mellem ham, fru Linde og Nora. Fru Linde ind til børnene. – Scene mellem Krogstad og Nora. – hun bønfalder og trygler for sine små børns skyld; forgæves. Krogstad går. Man ser at brevet udenfra falder i brevkassen. – Fru Linde kommer ind igen efter et kort ophold. Scene mellem hende og Nora. Halv tilståelse. Fru Linde går. – Nora alene. – Stenborg kommer. Scene mellem ham og Nora. Han vil tømme brevkassen. Bønner, spøg, overtalelser halv skelmske. Han lover at lade forretningerne hvile nytårsdagen over; men kl: 12 midnat –! Bort. Nora alene. Nora (ser på uhret.) Klokken er fem. Fem; – syv timer til midnat. Fireogtyve timer til imorgen midnat. Fireogtyve og syv – en og tredive En og tredive timer at leve i. – Tredje handling. (Man hører dæmpet dansemusik fra etagen ovenpå.. En lampe brænder på bordet. Fru Linde sidder i en lænestol og blader adspredt i en bog, forsøger at læse, men synes ikke at kunne holde tankerne samlet; et par gange ser hun på sit uhr. Nora kommer ned fra selskabet; uro har drevet hende; overraskelse ved at træffe fru Linde, som foregiver at hun vilde se Nora pyntet. Helmer kommer, utilfreds med hendes bortgang, for at hente hende tilbage. Doktoren ligeså, men for at tage afsked. Fru Linde er imidlertid gået ind i sideværelset til højre. Scene mellem Doktoren, Helmer og Nora. Han går tilsengs, siger han, for ikke mere at stå op igen; de skal ikke se til ham; der er uskønhed over dødssængen. Han går. Helmer går ovenpå med Nora igen efterat denne har vekslet nogle afskedsord med fru Linde. Denne alene. Derpå Krogstad. Scene og udtalelse mellem dem. Begge bort. Nora med børnene. Der på hun alene. Så Helmer. Han tager brevene ud af kassen. Kort scene; godnat; han ind i sit værelse. Nora forvildet bereder sig til det afgørende; er allerede ved døren da Helmer kommer med det åbne brev i hån den. Stor scene. Det ringer. Brev til Nora fra Krogstad. Slutningsscene. Skilsmisse. Nora forlader huset. –