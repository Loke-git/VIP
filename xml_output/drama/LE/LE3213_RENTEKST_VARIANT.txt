<body><div n="2" type="act"> Ja, men barnet kan da ikke være alting for en heller! <HIS:spOpener><speaker>Allmers</speaker></HIS:spOpener> Hvem véd, Rita. <HIS:spOpener><speaker>Fru Allmers</speaker>.</HIS:spOpener> Nej, nej, nej, – vi blir da ved at være mennesker, vi også. Vil leve vort eget liv. – Om vi end får et barn, så – <HIS:spOpener><speaker>Allmers</speaker></HIS:spOpener> Vort eget liv, ja. Men vort eget liv skulde just være barnet. Bare barnet. <HIS:spOpener><speaker>Fru Allmers</speaker>.</HIS:spOpener> Hvorfor har da ikke Eyolf været det for dig? <HIS:spOpener><speaker>Allmers</speaker>.</HIS:spOpener> Egenkærligheden har vel været for stærk i mig. <HIS:spOpener><speaker>Fru Allmers</speaker></HIS:spOpener> Ja, ser du det! Men kom så ikke her og kræv af mig, hvad du ikke selv kan. <HIS:spOpener><speaker>Allmers</speaker></HIS:spOpener> Jeg kræver jo ingenting. Jeg vil bare at vi skal se os selv tilbunds. Det er samvittigheden, som nager os mere end sorgen og savnet. Angeren over det som vi aldrig kan komme til at gøre godt igen. <HIS:spOpener><speaker>Fru Allmers</speaker></HIS:spOpener> Å, om jeg havde ham her! Kunde ta’ ham i armene. Kysse ham og klappe ham og trykke ham! <HIS:spOpener><speaker>Allmers</speaker></HIS:spOpener> Hvorfor? <HIS:spOpener><speaker>Fru Allmers</speaker></HIS:spOpener> Hvorfor? Fordi jeg holder af ham, vel? <HIS:spOpener><speaker>Allmers</speaker></HIS:spOpener> Jeg tror ikke det er derfor, Rita. <HIS:spOpener><speaker>Fru Allmers</speaker></HIS:spOpener> Hvorfor ellers? <HIS:spOpener><speaker>Allmers</speaker></HIS:spOpener> Fordi du går og vånder dig i anger. Og vil gøre dig fri. <HIS:spOpener><speaker>Fru Allmers</speaker></HIS:spOpener> Hvorledes er det da gået til! Å, jeg forstår det ikke! <HIS:spOpener><speaker>Allmers</speaker></HIS:spOpener> </div> </body>