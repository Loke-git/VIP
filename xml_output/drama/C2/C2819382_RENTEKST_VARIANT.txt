<body><div n="1" type="act"> Første akt. <HIS:hisStage>(Ved den flaminiske landevej udenfor Rom. En træbevokset bakke ved vejen. I baggrunden fremrager stadens højder og mure. Det er aften.)</HIS:hisStage> <HIS:hisStage>(Catilina står oppe på bakken mellem buskerne, lænet til en træstamme.)</HIS:hisStage> <HIS:spOpener><speaker>Catilina</speaker>.</HIS:spOpener> Jeg må! Jeg må; så byder mig en stemme i sjælens dyb, – og jeg vil følge den. Kraft ejer jeg, og mod til noget bedre, til noget højere, end dette liv. En række kun af tøjlesløse glæder –! Nej, nej; de fyldestgør ej hjertets trang. Jeg sværmer vildt! Kun glemsel er min higen. Det er forbi! Mit liv har intet mål. <HIS:hisStage>(efter et ophold.)</HIS:hisStage> Hvad blev der vel af mine ungdomsdrømme? Som lette sommerskyer de forsvandt. Kun nag og skuffelse de lod tilbage; – hvert modigt håb har skæbnen røvet mig. <HIS:hisStage>(slår sig for panden.)</HIS:hisStage> Foragt dig selv! Foragt dig, Catilina! Du føler ædle kræfter i dit sind; – og hvad er målet for din hele stræben? Kun mættelse for sanseligt begær. <HIS:hisStage>(roligere.)</HIS:hisStage> Dog, stundom end, som nu i denne time, en lønlig længsel ulmer i mit bryst. Ah, når jeg ser mod staden hist, det stolte, det rige Roma, – og den uselhed og det fordærv, hvortil det længst er sunket, fremtræder klart som solen for mit syn, – da råber højt en stemme i mit indre: vågn, Catilina; – vågn, og vord en mand! <HIS:hisStage>(afbrydende.)</HIS:hisStage> Ak, det er gøgleværk og nattens drømme, og ensomhedens åndefostre kun. Ved mindste lyd fra virklighedens rige de flygter ned i sjælens stumme dyb. <HIS:hisStage>(Allebrogernes udsendinger, Ambiorix og Ollovico, med sine ledsagere, kommer nedover landevejen uden at bemærke Catilina.)</HIS:hisStage> <HIS:spOpener><speaker>Ambiorix</speaker>.</HIS:spOpener> Se hist vor rejses mål! Se Romas mure! Mod himlen står det høje Kapitol. <HIS:spOpener><speaker>Ollovico</speaker>.</HIS:spOpener> Det Roma er? Italiens herskerinde, og snart Germanniens, – Galliens og måske. <HIS:spOpener><speaker>Ambiorix</speaker>.</HIS:spOpener> Desværre, ja; – så tør det engang vorde; og skånselløst er Romas herredom; den undertvungne tynger det til jorden. Nu får vi se, hvad lod vort folk kan vente: om her er værn mod krænkelserne hjemme, og fred og ret for Allebrogers land. <HIS:spOpener><speaker>Ollovico</speaker>.</HIS:spOpener> Det vil os skænkes. <HIS:spOpener><speaker>Ambiorix</speaker>.</HIS:spOpener> Lad os håbe så; thi endnu ved vi ingenting med visshed. <HIS:spOpener><speaker>Ollovico</speaker>.</HIS:spOpener> Du frygter, synes det? <HIS:spOpener><speaker>Ambiorix</speaker>.</HIS:spOpener> Med skellig grund. Nidkær var Roma stedse for sin magt. Og kom ihug at dette stolte rige af høvdinger ej styres som hos os. Derhjemme råder vismand eller kriger, i kløgt den ypperste, i strid den største; ham kårer vi til hersker for vor stamme, til dommer og til fører for vort folk. Men her – <HIS:spOpener><speaker>Catilina</speaker> <HIS:hisStage>(råber ned til dem.)</HIS:hisStage></HIS:spOpener> – her råder smuds og egennytte; – ved list og rænker blir man hersker her! </div></body>